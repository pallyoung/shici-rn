[
	{
		"pageid": "shiwenv_7c9a9c989927",
		"author": "佚名",
		"id": "85",
		"age": "先秦",
		"title": "狡童",
		"article": [
			"彼狡童兮，不与我言兮。维子之故，使我不能餐兮。",
			"彼狡童兮，不与我食兮。维子之故，使我不能息兮。"
		]
	},
	{
		"pageid": "shiwenv_ee1bd6238d4a",
		"author": "王观",
		"id": "65231",
		"age": "宋代",
		"title": "卜算子·送鲍浩然之浙东",
		"article": [
			"水是眼波横，山是眉峰聚。欲问行人去那边？眉眼盈盈处。",
			"才始送春归，又送君归去。若到江南赶上春，千万和春住。"
		]
	},
	{
		"pageid": "shiwenv_8e82b970247d",
		"author": "李煜",
		"id": "597",
		"age": "唐代",
		"title": "赐宫人庆奴",
		"article": [
			"风情渐老见春羞，到处消魂感旧游。 ",
			"多谢长条似相识，强垂烟态拂人头。"
		]
	},
	{
		"pageid": "shiwenv_5a15568996b5",
		"author": "吴文英",
		"id": "62316",
		"age": "宋代",
		"title": "西子妆慢·湖上清明薄游",
		"article": [
			"流水麹尘，艳阳醅酒，画舸游情如雾。笑拈芳草不知名，乍凌波、断桥西堍。垂杨漫舞。总不解、将春系住。燕归来，问彩绳纤手，如今何许。 ",
			"欢盟误。一箭流光，又趁寒食去。不堪衰鬓著飞花，傍绿阴、冷烟深树。玄都秀句。记前度、刘郎曾赋。最伤心、一片孤山细雨。"
		]
	},
	{
		"pageid": "shiwenv_11edac13722c",
		"author": "杜牧",
		"id": "27730",
		"age": "唐代",
		"title": "酬张祜处士见寄长句四韵",
		"article": [
			"七子论诗谁似公，曹刘须在指挥中。",
			"荐衡昔日知文举，乞火无人作蒯通。",
			"北极楼台长挂梦，西江波浪远吞空。",
			"可怜故国三千里，虚唱歌词满六宫。"
		]
	},
	{
		"pageid": "shiwenv_b7ffdd67f154",
		"author": "张祜",
		"id": "70846",
		"age": "唐代",
		"title": "集灵台·其二",
		"article": [
			"虢国夫人承主恩，平明骑马入宫门。",
			"却嫌脂粉污颜色，淡扫蛾眉朝至尊。"
		]
	},
	{
		"pageid": "shiwenv_bc1e52481a58",
		"author": "袁枚",
		"id": "71035",
		"age": "清代",
		"title": "马嵬",
		"article": [
			"莫唱当年长恨歌，人间亦自有银河。",
			"石壕村里夫妻别，泪比长生殿上多。"
		]
	},
	{
		"pageid": "shiwenv_5f6cff2b82eb",
		"author": "左思",
		"id": "70894",
		"age": "魏晋",
		"title": "咏史·郁郁涧底松",
		"article": [
			"郁郁涧底松，离离山上苗。",
			"以彼径寸茎，荫此百尺条。",
			"世胄蹑高位，英俊沉下僚。",
			"地势使之然，由来非一朝。",
			"金张藉旧业，七叶珥汉貂。",
			"冯公岂不伟，白首不见招。"
		]
	},
	{
		"pageid": "shiwenv_b96ac777a642",
		"author": "李商隐",
		"id": "29234",
		"age": "唐代",
		"title": "微雨",
		"article": [
			"初随林霭动，稍共夜凉分。",
			"窗迥侵灯冷，庭虚近水闻。"
		]
	},
	{
		"pageid": "shiwenv_46c86a7f1c1c",
		"author": "李白",
		"id": "8267",
		"age": "唐代",
		"title": "天台晓望",
		"article": [
			"天台邻四明，华顶高百越。",
			"门标赤城霞，楼栖沧岛月。",
			"凭高登远览，直下见溟渤。",
			"云垂大鹏翻，波动巨鳌没。",
			"风潮争汹涌，神怪何翕忽。",
			"观奇迹无倪，好道心不歇。",
			"攀条摘朱实，服药炼金骨。",
			"安得生羽毛，千春卧蓬阙？"
		]
	}
,
	{
		"pageid": "shiwenv_de4f6c95d4c6",
		"author": "王炎",
		"id": "57441",
		"age": "宋代",
		"title": "江城子·癸酉春社",
		"article": [
			"清波渺渺日晖晖，柳依依，草离离。老大逢春，情绪有谁知？帘箔四垂庭院静，人独处，燕双飞。",
			"怯寒未敢试春衣。踏青时，懒追随。野蔌山肴，村酿可从宜。不向花边拚一醉，花不语，笑人痴。"
		]
	},
	{
		"pageid": "shiwenv_41c23a46e473",
		"author": "佚名",
		"id": "72381",
		"age": "唐代",
		"title": "宰予昼寝",
		"article": [
			"　　宰予昼寝，子曰：“朽木不可雕也，粪土之墙不可圬也！于予与何诛？”子曰：“始吾于人也，听其言而信其行；今吾于人也，听其言而观其行。于予与改是。”——《论语·公冶长第五》"
		]
	},
	{
		"pageid": "shiwenv_28f7144715bd",
		"author": "顾夐",
		"id": "47255",
		"age": "唐代",
		"title": "杨柳枝·秋夜香闺思寂寥",
		"article": [
			"秋夜香闺思寂寥，漏迢迢。鸳帷罗幌麝烟销，烛光摇。",
			"正忆玉郎游荡去，无寻处。更闻帘外雨潇潇，滴芭蕉。"
		]
	},
	{
		"pageid": "shiwenv_3f24e0b7031e",
		"author": "高适",
		"id": "10202",
		"age": "唐代",
		"title": "登百丈峰二首",
		"article": [
			"朝登百丈峰，遥望燕支道。",
			"汉垒青冥间，胡天白如扫。",
			"忆昔霍将军，连年此征讨。",
			"匈奴终不灭，寒山徒草草。",
			"唯见鸿雁飞，令人伤怀抱。",
			"晋武轻后事，惠皇终已昏。",
			"豺狼塞瀍洛，胡羯争乾坤。",
			"四海如鼎沸，五原徒自尊。",
			"而今白庭路，犹对青阳门。",
			"朝市不足问，君臣随草根。 "
		]
	},
	{
		"pageid": "shiwenv_8d4c001aba62",
		"author": "黄庭坚",
		"id": "49869",
		"age": "宋代",
		"title": "水调歌头·落日塞垣路",
		"article": [
			"落日塞垣路，风劲戛貂裘。翩翩数骑闲猎，深入黑山头。极目平沙千里，惟见雕弓白羽，铁面骏骅骝。隐隐望青冢，特地起闲愁。 ",
			"汉天子，方鼎盛，四百州。玉颜皓齿，深锁三十六宫秋。堂有经纶贤相，边有纵横谋将，不减翠蛾羞。戎虏和乐也，圣主永无忧。"
		]
	},
	{
		"pageid": "shiwenv_51b31a94d5eb",
		"author": "王守仁",
		"id": "71357",
		"age": "明代",
		"title": "元夕二首",
		"article": [
			"故园今夕是元宵，独向蛮村坐寂寥。",
			"赖有遗经堪作伴，喜无车马过相邀。",
			"春还草阁梅先动，月满虚庭雪未消。",
			"堂上花灯诸第集，重闱应念一身遥。",
			"去年今日卧燕台，铜鼓中宵隐地雷。",
			"月傍苑楼灯影暗，风传阁道马蹄回。",
			"炎荒万里频回首，羌笛三更谩自哀。",
			"尚忆先朝多乐事，孝皇曾为两宫开。"
		]
	},
	{
		"pageid": "shiwenv_4847e31403bb",
		"author": "宋之问",
		"id": "3012",
		"age": "唐代",
		"title": "送杜审言",
		"article": [
			"卧病人事绝，嗟君万里行。",
			"河桥不相送，江树远含情。",
			"别路追孙楚，维舟吊屈平。",
			"可惜龙泉剑，流落在丰城。"
		]
	},
	{
		"pageid": "shiwenv_7450d38bfc44",
		"author": "谢逸",
		"id": "51329",
		"age": "宋代",
		"title": "蝶恋花·豆蔻梢头春色浅",
		"article": [
			"豆蔻梢头春色浅。新试纱衣，拂袖东风软。红日三竿帘幕卷。画楼影里双飞燕。 ",
			"拢鬓步摇青玉碾。缺样花枝，叶叶蜂儿颤。独倚阑干凝望远。一川烟草平如剪。"
		]
	},
	{
		"pageid": "shiwenv_29252ac44d0f",
		"author": "薛道衡",
		"id": "48169",
		"age": "隋代",
		"title": "人日思归",
		"article": [
			"入春才七日，离家已二年。",
			"人归落雁后，思发在花前。"
		]
	},
	{
		"pageid": "shiwenv_612a8d500a52",
		"author": "欧阳修",
		"id": "48770",
		"age": "宋代",
		"title": "渔家傲·与赵康靖公",
		"article": [
			"四纪才名天下重。三朝构厦为梁栋。定册功成身退勇。辞荣宠。归来白首笙歌拥。",
			"顾我薄才无可用。君恩近许归田垅。今日一觞难得共。聊对捧。官奴为我高歌送。"
		]
	}
,
	{
		"pageid": "shiwenv_4d633c6049e0",
		"author": "佚名",
		"id": "264",
		"age": "先秦",
		"title": "周颂·维天之命",
		"article": [
			"维天之命，于穆不已。",
			"于乎不显，文王之德之纯。",
			"假以溢我，我其收之。",
			"骏惠我文王，曾孙笃之。"
		]
	},
	{
		"pageid": "shiwenv_66460ea13d75",
		"author": "贯休",
		"id": "43928",
		"age": "唐代",
		"title": "善哉行·伤古曲无知音",
		"article": [
			"有美一人兮，婉如青扬。识曲别音兮，令姿煌煌。 ",
			"绣袂捧琴兮，登君子堂。如彼萱草兮，使我忧忘。 ",
			"欲赠之以紫玉尺，白银铛。久不见之兮，湘水茫茫。"
		]
	},
	{
		"pageid": "shiwenv_bd069c2b7711",
		"author": "白居易",
		"id": "22180",
		"age": "唐代",
		"title": "李白墓",
		"article": [
			"采石江边李白坟，绕田无限草连云。",
			"可怜荒垄穷泉骨，曾有惊天动地文。",
			"但是诗人多薄命，就中沦落不过君。 "
		]
	},
	{
		"pageid": "shiwenv_68b2bf1dbf8b",
		"author": "朱敦儒",
		"id": "52416",
		"age": "宋代",
		"title": "西江月·世事短如春梦",
		"article": [
			"世事短如春梦，人情薄似秋云。不须计较苦劳心。万事原来有命。",
			"幸遇三杯酒好，况逢一朵花新。片时欢笑且相亲。明日阴晴未定。"
		]
	},
	{
		"pageid": "shiwenv_061e048de1cd",
		"author": "冯延巳",
		"id": "48187",
		"age": "五代",
		"title": "清平乐·雨晴烟晚",
		"article": [
			"雨晴烟晚。绿水新池满。双燕飞来垂柳院，小阁画帘高卷。",
			"黄昏独倚朱阑。西南新月眉弯。砌下落花风起，罗衣特地春寒。 "
		]
	},
	{
		"pageid": "shiwenv_1e3e62b5f6d4",
		"author": "德容",
		"id": "71821",
		"age": "唐代",
		"title": "七夕二首·其二",
		"article": [
			"织女牵牛送夕阳，临看不觉鹊桥长。",
			"最伤今夜离愁曲，遥对天涯愈断肠。"
		]
	},
	{
		"pageid": "shiwenv_84f779d6fd19",
		"author": "苏轼",
		"id": "49541",
		"age": "宋代",
		"title": "桃源忆故人·暮春",
		"article": [
			"华胥梦断人何处，听得莺啼红树。几点蔷薇香雨，寂寞闲庭户。",
			"暖风不解留花住，片片着人无数。楼上望春归去，芳草迷归路。"
		]
	},
	{
		"pageid": "shiwenv_04395ca29c6b",
		"author": "李煜",
		"id": "47047",
		"age": "五代",
		"title": "阮郎归·呈郑王十二弟",
		"article": [
			"东风吹水日衔山，春来长是闲。落花狼藉酒阑珊，笙歌醉梦间。",
			"佩声悄，晚妆残，凭谁整翠鬟？留连光景惜朱颜，黄昏独倚阑。"
		]
	},
	{
		"pageid": "shiwenv_5919b614f468",
		"author": "孟浩然",
		"id": "7278",
		"age": "唐代",
		"title": "登鹿门山怀古",
		"article": [
			"清晓因兴来，乘流越江岘。沙禽近方识，浦树遥莫辨。 ",
			"渐至鹿门山，山明翠微浅。岩潭多屈曲，舟楫屡回转。 ",
			"昔闻庞德公，采药遂不返。金涧饵芝朮，石床卧苔藓。 ",
			"纷吾感耆旧，结揽事攀践。隐迹今尚存，高风邈已远。 ",
			"白云何时去，丹桂空偃蹇。探讨意未穷，回艇夕阳晚。"
		]
	},
	{
		"pageid": "shiwenv_eca7023a94dc",
		"author": "徐灿",
		"id": "72918",
		"age": "清代",
		"title": "踏莎行·初春",
		"article": [
			"芳草才芽，梨花未雨，春魂已作天涯絮。晶帘宛转为谁垂，金衣飞上樱桃树。",
			"故国茫茫，扁舟何许，夕阳一片江流去。碧云犹叠旧河山，月痕休到深深处。"
		]
	}
,
	{
		"pageid": "shiwenv_52279bb03669",
		"author": "佚名",
		"id": "72436",
		"age": "两汉",
		"title": "蒿里",
		"article": [
			"蒿里谁家地，聚敛魂魄无贤愚。",
			"鬼伯一何相催促，人命不得稍踟蹰。"
		]
	},
	{
		"pageid": "shiwenv_38871dbf575d",
		"author": "唐珙",
		"id": "42002",
		"age": "元代",
		"title": "题龙阳县青草湖",
		"article": [
			"西风吹老洞庭波，一夜湘君白发多。",
			"醉后不知天在水，满船清梦压星河。"
		]
	},
	{
		"pageid": "shiwenv_fd4c299792d7",
		"author": "杜甫",
		"id": "10898",
		"age": "唐代",
		"title": "促织",
		"article": [
			"促织甚微细，哀音何动人。",
			"草根吟不稳，床下夜相亲。 ",
			"久客得无泪，放妻难及晨。",
			"悲丝与急管，感激异天真。"
		]
	},
	{
		"pageid": "shiwenv_0ad02153875b",
		"author": "张养浩",
		"id": "71283",
		"age": "元代",
		"title": "水仙子·咏江南",
		"article": [
			"一江烟水照晴岚，两岸人家接画檐，芰荷丛一段秋光淡。看沙鸥舞再三，卷香风十里珠帘。画船儿天边至，酒旗儿风外飐。爱杀江南！"
		]
	},
	{
		"pageid": "shiwenv_f3143cabad12",
		"author": "李商隐",
		"id": "70855",
		"age": "唐代",
		"title": "无题·来是空言去绝踪",
		"article": [
			"来是空言去绝踪，月斜楼上五更钟。",
			"梦为远别啼难唤，书被催成墨未浓。",
			"蜡照半笼金翡翠，麝熏微度绣芙蓉。",
			"刘郎已恨蓬山远，更隔蓬山一万重！"
		]
	},
	{
		"pageid": "shiwenv_c9d29785facb",
		"author": "刘长卿",
		"id": "6959",
		"age": "唐代",
		"title": "酬李穆见寄",
		"article": [
			"孤舟相访至天涯，万转云山路更赊。",
			"欲扫柴门迎远客，青苔黄叶满贫家。"
		]
	},
	{
		"pageid": "shiwenv_a24c4f626d63",
		"author": "刘义庆",
		"id": "71126",
		"age": "南北朝",
		"title": "咏雪 / 咏雪联句",
		"article": [
			"谢太傅寒雪日内集，与儿女讲论文义。俄而雪骤,公欣然曰：“白雪纷纷何所似？”兄子胡儿曰：“撒盐空中差可拟。”兄女曰：“未若柳絮因风起。”公大笑乐。即公大兄无奕女，左将军王凝之妻也。"
		]
	},
	{
		"pageid": "shiwenv_04b7369a81eb",
		"author": "王维",
		"id": "5750",
		"age": "唐代",
		"title": "辛夷坞",
		"article": [
			"木末芙蓉花，山中发红萼。",
			"涧户寂无人，纷纷开且落。"
		]
	},
	{
		"pageid": "shiwenv_272bcb151dbf",
		"author": "李白",
		"id": "72622",
		"age": "唐代",
		"title": "古风·其十五",
		"article": [
			"燕昭延郭隗，遂筑黄金台。",
			"剧辛方赵至，邹衍复齐来。",
			"奈何青云士，弃我如尘埃。",
			"珠玉买歌笑，糟糠养贤才。",
			"方知黄鹄举，千里独徘徊。"
		]
	},
	{
		"pageid": "shiwenv_9b9d082c79f2",
		"author": "王安石",
		"id": "69085",
		"age": "宋代",
		"title": "书湖阴先生壁",
		"article": [
			"茅檐长扫净无苔，花木成畦手自栽。",
			"一水护田将绿绕，两山排闼送青来。",
			"桑条索漠楝花繁，风敛余香暗度垣。",
			"黄鸟数声残午梦，尚疑身属半山园。"
		]
	}
,
	{
		"pageid": "shiwenv_5f7fc394a01e",
		"author": "姜夔",
		"id": "71476",
		"age": "宋代",
		"title": "钓雪亭",
		"article": [
			"阑干风冷雪漫漫，惆怅无人把钓竿。",
			"时有官船桥畔过，白鸥飞去落前滩。"
		]
	},
	{
		"pageid": "shiwenv_04395ca29c6b",
		"author": "李煜",
		"id": "47047",
		"age": "五代",
		"title": "阮郎归·呈郑王十二弟",
		"article": [
			"东风吹水日衔山，春来长是闲。落花狼藉酒阑珊，笙歌醉梦间。",
			"佩声悄，晚妆残，凭谁整翠鬟？留连光景惜朱颜，黄昏独倚阑。"
		]
	},
	{
		"pageid": "shiwenv_9c919dc12c32",
		"author": "张元干",
		"id": "53545",
		"age": "宋代",
		"title": "临江仙·送宇文德和被召赴行在所",
		"article": [
			"露坐榕阴须痛饮，从渠叠鼓频催。暮山新月两徘徊。离愁秋水远，醉眼晓帆开。 ",
			"泛宅浮家游戏去，流行坎止忘怀。江边鸥鹭莫相猜。上林消息好，鸿雁已归来。"
		]
	},
	{
		"pageid": "shiwenv_21c1e8d77364",
		"author": "杜审言",
		"id": "3509",
		"age": "唐代",
		"title": "登襄阳城",
		"article": [
			"旅客三秋至，层城四望开。",
			"楚山横地出，汉水接天回。",
			"冠盖非新里，章华即旧台。",
			"习池风景异，归路满尘埃。"
		]
	},
	{
		"pageid": "shiwenv_7f6fe99589ce",
		"author": "杜甫",
		"id": "10899",
		"age": "唐代",
		"title": "萤火",
		"article": [
			"幸因腐草出，敢近太阳飞。",
			"未足临书卷，时能点客衣。",
			"随风隔幔小，带雨傍林微。",
			"十月清霜重，飘零何处归。"
		]
	},
	{
		"pageid": "shiwenv_6d7fc0195d64",
		"author": "郑思肖",
		"id": "73421",
		"age": "宋代",
		"title": "送友人归",
		"article": [
			"年高雪满簪，唤渡浙江浔。",
			"花落一杯酒，月明千里心。",
			"凤凰身宇宙，麋鹿性山林。",
			"别后空回首，冥冥烟树深。"
		]
	},
	{
		"pageid": "shiwenv_0fbcb161228f",
		"author": "曹勋",
		"id": "71564",
		"age": "宋代",
		"title": "夹竹桃花·咏题",
		"article": [
			"诗绛彩娇春，苍筠静锁，掩映夭姿凝露。",
			"花腮藏翠，高节穿花遮护。",
			"重重蕊叶相怜，似青帔艳妆神仙侣。",
			"正武陵溪暗，淇园晓色，宜望中烟雨。",
			"暖景、谁见斜枝处。",
			"喜上苑韶华渐布。",
			"又似瑞霞低拥，却恐随风飞去。",
			"要留最妍丽，须且闲凭佳句。",
			"更秀容、分付徐熙，素屏画图取。 "
		]
	},
	{
		"pageid": "shiwenv_f3143cabad12",
		"author": "李商隐",
		"id": "70855",
		"age": "唐代",
		"title": "无题·来是空言去绝踪",
		"article": [
			"来是空言去绝踪，月斜楼上五更钟。",
			"梦为远别啼难唤，书被催成墨未浓。",
			"蜡照半笼金翡翠，麝熏微度绣芙蓉。",
			"刘郎已恨蓬山远，更隔蓬山一万重！"
		]
	},
	{
		"pageid": "shiwenv_4a23ab3d8e8c",
		"author": "韦庄",
		"id": "38537",
		"age": "唐代",
		"title": "长安清明",
		"article": [
			"蚤是伤春梦雨天，可堪芳草更芊芊。",
			"内官初赐清明火，上相闲分白打钱。",
			"紫陌乱嘶红叱拨，绿杨高映画秋千。",
			"游人记得承平事，暗喜风光似昔年。"
		]
	},
	{
		"pageid": "shiwenv_1b064e2039a8",
		"author": "李煜",
		"id": "72924",
		"age": "五代",
		"title": "采桑子·辘轳金井梧桐晚",
		"article": [
			"辘轳金井梧桐晚，几树惊秋。昼雨新愁，百尺虾须在玉钩。",
			"琼窗春断双蛾皱，回首边头。欲寄鳞游，九曲寒波不泝流。"
		]
	}
,
	{
		"pageid": "shiwenv_f0378af705ea",
		"author": "李商隐",
		"id": "28749",
		"age": "唐代",
		"title": "马嵬二首",
		"article": [
			"冀马燕犀动地来，自埋红粉自成灰。",
			"君王若道能倾国，玉辇何由过马嵬。",
			"海外徒闻更九州，他生未卜此生休。",
			"空闻虎旅传宵柝，无复鸡人报晓筹。",
			"此日六军同驻马，当时七夕笑牵牛。",
			"如何四纪为天子，不及卢家有莫愁。"
		]
	},
	{
		"pageid": "shiwenv_7bc144a01e2b",
		"author": "皮日休",
		"id": "33545",
		"age": "唐代",
		"title": "汴河怀古二首",
		"article": [
			"万艘龙舸绿丝间，载到扬州尽不还。",
			"应是天教开汴水，一千余里地无山。",
			"尽道隋亡为此河，至今千里赖通波。",
			"若无水殿龙舟事，共禹论功不较多。"
		]
	},
	{
		"pageid": "shiwenv_4bd9bc8237da",
		"author": "辛弃疾",
		"id": "57517",
		"age": "宋代",
		"title": "沁园春·带湖新居将成",
		"article": [
			"三径初成，鹤怨猿惊，稼轩未来。甚云山自许，平生意气；衣冠人笑，抵死尘埃。意倦须还，身闲贵早，岂为莼羹鲈脍哉。秋江上，看惊弦雁避，骇浪船回。",
			"东冈更葺茅斋。好都把轩窗临水开。要小舟行钓，先应种柳；疏篱护竹，莫碍观梅。秋菊堪餐，春兰可佩，留待先生手自栽。沉吟久，怕君恩未许，此意徘徊。"
		]
	},
	{
		"pageid": "shiwenv_c5239fb584d8",
		"author": "韦庄",
		"id": "71060",
		"age": "唐代",
		"title": "女冠子·四月十七",
		"article": [
			"四月十七，正是去年今日，别君时。忍泪佯低面，含羞半敛眉。",
			"不知魂已断，空有梦相随。除却天边月，没人知。"
		]
	},
	{
		"pageid": "shiwenv_fd33389c14e6",
		"author": "谢枋得",
		"id": "71287",
		"age": "宋代",
		"title": "蚕妇吟",
		"article": [
			"子规啼彻四更时，起视蚕稠怕叶稀。",
			"不信楼头杨柳月，玉人歌舞未曾归。"
		]
	},
	{
		"pageid": "shiwenv_d13c63285b5c",
		"author": "欧阳修",
		"id": "73341",
		"age": "宋代",
		"title": "礼部贡院阅进士试",
		"article": [
			"紫殿焚香暖吹轻，广庭清晓席群英。",
			"无哗战士衔枚勇，下笔春蚕食叶声。",
			"乡里献贤先德行，朝廷列爵待公卿。",
			"自惭衰病心神耗，赖有群公识鉴精。"
		]
	},
	{
		"pageid": "shiwenv_1bab637abf34",
		"author": "李白",
		"id": "7840",
		"age": "唐代",
		"title": "玉壶吟",
		"article": [
			"烈士击玉壶，壮心惜暮年。",
			"三杯拂剑舞秋月，忽然高咏涕泗涟。",
			"凤凰初下紫泥诏，谒帝称觞登御筵。",
			"揄扬九重万乘主，谑浪赤墀青琐贤。",
			"朝天数换飞龙马，敕赐珊瑚白玉鞭。",
			"世人不识东方朔，大隐金门是谪仙。",
			"西施宜笑复宜颦，丑女效之徒累身。",
			"君王虽爱蛾眉好，无奈宫中妒杀人！ "
		]
	},
	{
		"pageid": "shiwenv_ef4ee51fac16",
		"author": "苏轼",
		"id": "49626",
		"age": "宋代",
		"title": "蝶恋花·送潘大临",
		"article": [
			"别酒劝君君一醉，清润潘郎，又是何郎婿。记取钗头新利市，莫将分付东邻子。",
			"回首长安佳丽地，三十年前，我是风流帅。为向青楼寻旧事，花枝缺处馀名字。"
		]
	},
	{
		"pageid": "shiwenv_c2288eb0ad3d",
		"author": "佚名",
		"id": "139",
		"age": "先秦",
		"title": "墓门",
		"article": [
			"墓门有棘，斧以斯之。夫也不良，国人知之。知而不已，谁昔然矣。",
			"墓门有梅，有鸮萃止。夫也不良，歌以讯之。讯予不顾，颠倒思予。"
		]
	},
	{
		"pageid": "shiwenv_f90de7d4a9b9",
		"author": "纳兰性德",
		"id": "70761",
		"age": "清代",
		"title": "菩萨蛮·问君何事轻离别",
		"article": [
			"问君何事轻离别，一年能几团圆月。杨柳乍如丝，故园春尽时。",
			"春归归不得，两桨松花隔。旧事逐寒潮，啼鹃恨未消。"
		]
	}
,
	{
		"pageid": "shiwenv_b9ae8c234b0b",
		"author": "李商隐",
		"id": "28588",
		"age": "唐代",
		"title": "赠刘司户蕡",
		"article": [
			"江风扬浪动云根，重碇危樯白日昏。",
			"已断燕鸿初起势，更惊骚客后归魂。",
			"汉廷急诏谁先入，楚路高歌自欲翻。",
			"万里相逢欢复泣，凤巢西隔九重门。"
		]
	},
	{
		"pageid": "shiwenv_f112f4b1b5c1",
		"author": "柳永",
		"id": "48326",
		"age": "宋代",
		"title": "望远行·绣帏睡起",
		"article": [
			"绣帏睡起。残妆浅，无绪匀红补翠。藻井凝尘，金梯铺藓。寂寞凤楼十二。风絮纷纷，烟芜苒苒，永日画阑，沈吟独倚。望远行，南陌春残悄归骑。",
			"凝睇。消遣离愁无计。但暗掷、金钗买醉。对好景、空饮香醪，争奈转添珠泪。待伊游冶归来，故故解放翠羽，轻裙重系。见纤腰，图信人憔悴。"
		]
	},
	{
		"pageid": "shiwenv_7450d38bfc44",
		"author": "谢逸",
		"id": "51329",
		"age": "宋代",
		"title": "蝶恋花·豆蔻梢头春色浅",
		"article": [
			"豆蔻梢头春色浅。新试纱衣，拂袖东风软。红日三竿帘幕卷。画楼影里双飞燕。 ",
			"拢鬓步摇青玉碾。缺样花枝，叶叶蜂儿颤。独倚阑干凝望远。一川烟草平如剪。"
		]
	},
	{
		"pageid": "shiwenv_96320968ab93",
		"author": "李贺",
		"id": "20467",
		"age": "唐代",
		"title": "五粒小松歌",
		"article": [
			"前谢秀才、杜云卿，命予作《五粒小松歌》，予以选书多事，不治曲辞，经十日，聊道八句，以当命意。",
			"蛇子蛇孙鳞蜿蜿，新香几粒洪崖饭。",
			"绿波浸叶满浓光，细束龙髯铰刀剪。",
			"主人壁上铺州图，主人堂前多俗儒。",
			"月明白露秋泪滴，石笋溪云肯寄书。"
		]
	},
	{
		"pageid": "shiwenv_4714f3eae1e7",
		"author": "萧衍",
		"id": "48114",
		"age": "南北朝",
		"title": "东飞伯劳歌",
		"article": [
			"东飞伯劳西飞燕，黄姑织女时相见。",
			"谁家女儿对门居，开颜发艳照里闾。",
			"南窗北牖挂明光，罗帷绮箔脂粉香。",
			"女儿年几十五六，窈窕无双颜如玉。",
			"三春已暮花从风，空留可怜与谁同。"
		]
	},
	{
		"pageid": "shiwenv_d5f08ae4ab67",
		"author": "李商隐",
		"id": "28671",
		"age": "唐代",
		"title": "无题二首",
		"article": [
			"昨夜星辰昨夜风，画楼西畔桂堂东。",
			"身无彩凤双飞翼，心有灵犀一点通。",
			"隔座送钩春酒暖，分曹射覆蜡灯红。",
			"嗟余听鼓应官去，走马兰台类转蓬。(转蓬 一作：断蓬)",
			"闻道阊门萼绿华，昔年相望抵天涯。",
			"岂知一夜秦楼客，偷看吴王苑内花。 "
		]
	},
	{
		"pageid": "shiwenv_31efba648fed",
		"author": "杜荀鹤",
		"id": "38145",
		"age": "唐代",
		"title": "自叙",
		"article": [
			"酒瓮琴书伴病身，熟谙时事乐于贫。",
			"宁为宇宙闲吟客，怕作乾坤窃禄人。",
			"诗旨未能忘救物，世情奈值不容真。",
			"平生肺腑无言处，白发吾唐一逸人。"
		]
	},
	{
		"pageid": "shiwenv_4018dbe9b748",
		"author": "李商隐",
		"id": "28779",
		"age": "唐代",
		"title": "楚吟",
		"article": [
			"山上离宫宫上楼，楼前宫畔暮江流。",
			"楚天长短黄昏雨，宋玉无愁亦自愁。"
		]
	},
	{
		"pageid": "shiwenv_56858477efde",
		"author": "秦观",
		"id": "50234",
		"age": "宋代",
		"title": "长相思·铁瓮城高",
		"article": [
			"铁瓮城高，蒜山渡阔，干云十二层楼。开尊待月，掩箔披风，依然灯火扬州。绮陌南头，记歌名宛转，乡号温柔。曲槛俯清流。想花阴，谁系兰舟？",
			"念凄绝秦弦，感深荆赋，相望几许凝愁。勤勤裁尺素，奈双鱼难渡瓜洲。晓鉴堪羞，潘鬓点、吴霜渐稠。幸于飞、鸳鸯未老，不应同是悲秋。"
		]
	},
	{
		"pageid": "shiwenv_b568dc26cdc9",
		"author": "严蕊",
		"id": "66149",
		"age": "宋代",
		"title": "卜算子·不是爱风尘",
		"article": [
			"不是爱风尘，似被前缘误。花落花开自有时，总赖东君主。",
			"去也终须去，住也如何住！若得山花插满头，莫问奴归处。"
		]
	}
,
	{
		"pageid": "shiwenv_fd6e0c517821",
		"author": "夏完淳",
		"id": "70706",
		"age": "明代",
		"title": "卜算子·秋色到空闺",
		"article": [
			"秋色到空闺，夜扫梧桐叶。谁料同心结不成，翻就相思结。",
			"十二玉阑干，风动灯明灭。立尽黄昏泪几行，一片鸦啼月。"
		]
	},
	{
		"pageid": "shiwenv_05301a599064",
		"author": "姜夔",
		"id": "59359",
		"age": "宋代",
		"title": "八归·湘中送胡德华",
		"article": [
			"芳莲坠粉，疏桐吹绿，庭院暗雨乍歇。无端抱影销魂处，还见篠墙萤暗，藓阶蛩切。送客重寻西去路，问水面琵琶谁拨？最可惜、一片江山，总付与啼鴂。",
			"长恨相从未款，而今何事，又对西风离别？渚寒烟淡，棹移人远，飘渺行舟如叶。想文君望久，倚竹愁生步罗袜。归来后，翠尊双饮，下了珠帘，玲珑闲看月。"
		]
	},
	{
		"pageid": "shiwenv_c5c5c400dc58",
		"author": "黄庭坚",
		"id": "71924",
		"age": "宋代",
		"title": "十二月十九日夜中发鄂渚晓泊汉阳亲旧携酒追送聊为短句",
		"article": [
			"接淅报官府，敢违王事程。",
			"宵征江夏县，睡起汉阳城。",
			"邻里烦追送，杯盘泻浊清。",
			"袛应瘴乡老，难答故人情。"
		]
	},
	{
		"pageid": "shiwenv_74736f345ce8",
		"author": "李煜",
		"id": "72857",
		"age": "唐代",
		"title": "菩萨蛮·蓬莱院闭天台女",
		"article": [
			"蓬莱院闭天台女，画堂昼寝人无语。抛枕翠云光，绣衣闻异香。",
			"潜来珠锁动，惊觉银屏梦。脸慢笑盈盈，相看无限情。"
		]
	},
	{
		"pageid": "shiwenv_ddc0f14cee8b",
		"author": "吕本中",
		"id": "52892",
		"age": "宋代",
		"title": "减字木兰花·去年今夜",
		"article": [
			"去年今夜，同醉月明花树下。此夜江边，月暗长堤柳暗船。",
			"故人何处？带我离愁江外去。来岁花前，又是今年忆去年。"
		]
	},
	{
		"pageid": "shiwenv_dff454c6adcb",
		"author": "佚名",
		"id": "48074",
		"age": "南北朝",
		"title": "子夜四时歌·秋风入窗里",
		"article": [
			"秋风入窗里，罗帐起飘扬。",
			"仰头看明月，寄情千里光。"
		]
	},
	{
		"pageid": "shiwenv_4721bd137870",
		"author": "欧阳修",
		"id": "48767",
		"age": "宋代",
		"title": "蝶恋花·尝爱西湖春色早",
		"article": [
			"尝爱西湖春色早。腊雪方销，已见桃开小。顷刻光阴都过了，如今绿暗红英少。",
			"且趁余花谋一笑。况有笙歌，艳态相萦绕。老去风情应不到，凭君剩把芳尊倒。"
		]
	},
	{
		"pageid": "shiwenv_7e8d54fd042f",
		"author": "纳兰性德",
		"id": "72814",
		"age": "清代",
		"title": "少年游·算来好景只如斯",
		"article": [
			"算来好景只如斯，惟许有情知。寻常风月，等闲谈笑，称意即相宜。",
			"十年青鸟音尘断，往事不胜思。一钩残照，半帘飞絮，总是恼人时。"
		]
	},
	{
		"pageid": "shiwenv_85e46c4b3dbc",
		"author": "杜甫",
		"id": "71213",
		"age": "唐代",
		"title": "江畔独步寻花·其五",
		"article": [
			"黄师塔前江水东，春光懒困倚微风。",
			"桃花一簇开无主，可爱深红爱浅红？"
		]
	},
	{
		"pageid": "shiwenv_0f6ad3fb3d95",
		"author": "唐寅",
		"id": "71962",
		"age": "明代",
		"title": "画鸡",
		"article": [
			"头上红冠不用裁，满身雪白走将来。",
			"平生不敢轻言语，一叫千门万户开。"
		]
	}
,
	{
		"pageid": "shiwenv_190594fb8fae",
		"author": "李商隐",
		"id": "28714",
		"age": "唐代",
		"title": "牡丹",
		"article": [
			"锦帏初卷卫夫人，绣被犹堆越鄂君。",
			"垂手乱翻雕玉佩，折腰争舞郁金裙。",
			"石家蜡烛何曾剪，荀令香炉可待熏。",
			"我是梦中传彩笔，欲书花叶寄朝云。"
		]
	},
	{
		"pageid": "shiwenv_968b4177f849",
		"author": "李白",
		"id": "71251",
		"age": "唐代",
		"title": "清平乐·画堂晨起",
		"article": [
			"画堂晨起，来报雪花坠。高卷帘栊看佳瑞，皓色远迷庭砌。",
			"盛气光引炉烟，素草寒生玉佩。应是天仙狂醉，乱把白云揉碎。"
		]
	},
	{
		"pageid": "shiwenv_a1a096bc810e",
		"author": "班固 撰",
		"id": "72513",
		"age": "两汉",
		"title": "陈万年教子",
		"article": [
			"　　陈万年乃朝中重臣也，尝病，召子咸教戒于床下。语至三更，咸睡，头触屏风。万年大怒，欲杖之，曰：“乃公戒汝，汝反睡，不听吾言，何也？”咸叩头谢曰：“具晓所言，大要教咸谄也。”万年乃不复言。"
		]
	},
	{
		"pageid": "shiwenv_6d7fc0195d64",
		"author": "郑思肖",
		"id": "73421",
		"age": "宋代",
		"title": "送友人归",
		"article": [
			"年高雪满簪，唤渡浙江浔。",
			"花落一杯酒，月明千里心。",
			"凤凰身宇宙，麋鹿性山林。",
			"别后空回首，冥冥烟树深。"
		]
	},
	{
		"pageid": "shiwenv_80edae939665",
		"author": "佚名",
		"id": "117",
		"age": "先秦",
		"title": "杕杜",
		"article": [
			"有杕之杜，其叶湑湑。独行踽踽。岂无他人？不如我同父。嗟行之人，胡不比焉？人无兄弟，胡不佽焉？",
			"有杕之杜，其叶菁菁。独行睘睘。岂无他人？不如我同姓。嗟行之人，胡不比焉？人无兄弟，胡不佽焉？"
		]
	},
	{
		"pageid": "shiwenv_e448ab8bb74e",
		"author": "张孝祥",
		"id": "56544",
		"age": "宋代",
		"title": "水调歌头·金山观月",
		"article": [
			"江山自雄丽，风露与高寒。寄声月姊，借我玉鉴此中看。幽壑鱼龙悲啸，倒影星辰摇动，海气夜漫漫。涌起白银阙，危驻紫金山。 ",
			"表独立，飞霞佩，切云冠。漱冰濯雪，眇视万里一毫端。回首三山何处，闻道群仙笑我，要我欲俱还。挥手从此去，翳凤更骖鸾。"
		]
	},
	{
		"pageid": "shiwenv_966bddb70ccd",
		"author": "李清照",
		"id": "52820",
		"age": "宋代",
		"title": "蝶恋花·上巳召亲族",
		"article": [
			"永夜恹恹欢意少。空梦长安，认取长安道。为报今年春色好，花光月影宜相照。",
			"随意杯盘虽草草。酒美梅酸，恰称人怀抱。醉里插花花莫笑，可怜春似人将老。"
		]
	},
	{
		"pageid": "shiwenv_c571a5d4c35f",
		"author": "王安石",
		"id": "72803",
		"age": "宋代",
		"title": "北山",
		"article": [
			"北山输绿涨横陂，直堑回塘滟滟时。",
			"细数落花因坐久，缓寻芳草得归迟。"
		]
	},
	{
		"pageid": "shiwenv_f11d81217886",
		"author": "吴锡麒",
		"id": "70779",
		"age": "清代",
		"title": "菩萨蛮·春波软荡红楼水",
		"article": [
			"春波软荡红楼水，多时不放莺儿起。一样夕阳天，留寒待禁烟。",
			"已是人消瘦，只此情依旧。可奈别离何，明朝杨柳多。"
		]
	},
	{
		"pageid": "shiwenv_75cc56bf7094",
		"author": "高骈",
		"id": "47522",
		"age": "唐代",
		"title": "山亭夏日",
		"article": [
			"绿树阴浓夏日长，楼台倒影入池塘。",
			"水晶帘动微风起，满架蔷薇一院香。(水晶帘 一作 水精帘）"
		]
	}
,
	{
		"pageid": "shiwenv_612ca96a8247",
		"author": "李白",
		"id": "8312",
		"age": "唐代",
		"title": "登瓦官阁",
		"article": [
			"晨登瓦官阁，极眺金陵城。",
			"钟山对北户，淮水入南荣。",
			"漫漫雨花落，嘈嘈天乐鸣。",
			"两廊振法鼓，四角吟风筝。",
			"杳出霄汉上，仰攀日月行。",
			"山空霸气灭，地古寒阴生。",
			"寥廓云海晚，苍茫宫观平。",
			"门馀阊阖字，楼识凤凰名。",
			"雷作百山动，神扶万栱倾。",
			"灵光何足贵? 长此镇吴京。 "
		]
	},
	{
		"pageid": "shiwenv_2fee6ee30fe8",
		"author": "辛弃疾",
		"id": "57525",
		"age": "宋代",
		"title": "满江红·中秋寄远",
		"article": [
			"快上西楼，怕天放、浮云遮月。但唤取、玉纤横管，一声吹裂。谁做冰壶凉世界，最怜玉斧修时节。问嫦娥、孤令有愁无？应华发。",
			"云液满，琼杯滑。长袖起，清歌咽。叹十常八九，欲磨还缺。但愿长圆如此夜，人情未必看承别。把从前、离恨总成欢，归时说。"
		]
	},
	{
		"pageid": "shiwenv_be5acc31c7a2",
		"author": "司空图",
		"id": "34350",
		"age": "唐代",
		"title": "诗品二十四则·含蓄",
		"article": [
			"不著一字，尽得风流。",
			"语不涉难，已不堪忧。",
			"是有真宰，与之沈浮。",
			"如渌满酒，花时返秋。",
			"悠悠空尘，忽忽海沤。",
			"浅深聚散，万取一收。"
		]
	},
	{
		"pageid": "shiwenv_7ea34af600e5",
		"author": "和凝",
		"id": "47192",
		"age": "唐代",
		"title": "喜迁莺·晓月坠",
		"article": [
			"晓月坠，宿云披，银烛锦屏帷。建章钟动玉绳低，宫漏出花迟。",
			"春态浅，来双燕，红日渐长一线。严妆欲罢啭黄鹂，飞上万年枝。"
		]
	},
	{
		"pageid": "shiwenv_303833028957",
		"author": "柳永",
		"id": "48346",
		"age": "宋代",
		"title": "玉蝴蝶·望处雨收云断",
		"article": [
			"望处雨收云断，凭阑悄悄，目送秋光。晚景萧疏，堪动宋玉悲凉。水风轻，蘋花渐老，月露冷、梧叶飘黄。遣情伤。故人何在，烟水茫茫。 ",
			"难忘，文期酒会，几孤风月，屡变星霜。海阔山遥，未知何处是潇湘。念双燕、难凭远信，指暮天、空识归航。黯相望。断鸿声里，立尽斜阳。"
		]
	},
	{
		"pageid": "shiwenv_87af2c57fa2b",
		"author": "李商隐",
		"id": "28608",
		"age": "唐代",
		"title": "陈后宫",
		"article": [
			"茂苑城如画，阊门瓦欲流。还依水光殿，更起月华楼。 ",
			"侵夜鸾开镜，迎冬雉献裘。从臣皆半醉，天子正无愁。"
		]
	},
	{
		"pageid": "shiwenv_382552f8064a",
		"author": "蒋捷",
		"id": "64094",
		"age": "宋代",
		"title": "一剪梅·舟过吴江",
		"article": [
			"一片春愁待酒浇。江上舟摇，楼上帘招。秋娘渡与泰娘桥，风又飘飘，雨又萧萧。（渡 一作：度。桥 一作：娇）",
			"何日归家洗客袍？银字笙调，心字香烧。流光容易把人抛，红了樱桃，绿了芭蕉。"
		]
	},
	{
		"pageid": "shiwenv_341deaa1d958",
		"author": "欧阳炯",
		"id": "47328",
		"age": "唐代",
		"title": "定风波·暖日闲窗映碧纱",
		"article": [
			"暖日闲窗映碧纱，小池春水浸晴霞。数树海棠红欲尽，争忍，玉闺深掩过年华。",
			"独凭绣床方寸乱，肠断，泪珠穿破脸边花。邻舍女郎相借问，音信，教人休道未还家。"
		]
	},
	{
		"pageid": "shiwenv_3eca05d74a69",
		"author": "左辅",
		"id": "70783",
		"age": "清代",
		"title": "浪淘沙·曹溪驿折桃花一枝数日零落裹花片投之涪江歌此送之",
		"article": [
			"水软橹声柔，草绿芳洲，碧桃几树隐红楼。者是春山魂一片，招入孤舟。",
			"乡梦不曾休，惹甚闲愁？忠州过了又涪州。掷与巴江流到海，切莫回头。"
		]
	},
	{
		"pageid": "shiwenv_06df643b48ef",
		"author": "辛弃疾",
		"id": "57521",
		"age": "宋代",
		"title": "水龙吟·登建康赏心亭",
		"article": [
			"楚天千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏杆拍遍，无人会，登临意。(栏杆 一作：阑干)",
			"休说鲈鱼堪脍，尽西风，季鹰归未？求田问舍，怕应羞见，刘郎才气。可惜流年，忧愁风雨，树犹如此！倩何人唤取，红巾翠袖，揾英雄泪！"
		]
	}
,
	{
		"pageid": "shiwenv_21c1e8d77364",
		"author": "杜审言",
		"id": "3509",
		"age": "唐代",
		"title": "登襄阳城",
		"article": [
			"旅客三秋至，层城四望开。",
			"楚山横地出，汉水接天回。",
			"冠盖非新里，章华即旧台。",
			"习池风景异，归路满尘埃。"
		]
	},
	{
		"pageid": "shiwenv_83b520e0ee98",
		"author": "杜甫",
		"id": "11595",
		"age": "唐代",
		"title": "发潭州",
		"article": [
			"夜醉长沙酒，晓行湘水春。",
			"岸花飞送客，樯燕语留人。",
			"贾傅才未有，褚公书绝伦。",
			"高名前后事，回首一伤神。"
		]
	},
	{
		"pageid": "shiwenv_cd81f57c6f3b",
		"author": "潘大临",
		"id": "71656",
		"age": "宋代",
		"title": "江间作四首·其三",
		"article": [
			"西山通虎穴，赤壁隐龙宫。",
			"形胜三分国，波流万世功。",
			"沙明拳宿鹭，天阔退飞鸿。",
			"最羡渔竿客，归船雨打篷。"
		]
	},
	{
		"pageid": "shiwenv_840afd01d58c",
		"author": "薛逢",
		"id": "29632",
		"age": "唐代",
		"title": "宫词",
		"article": [
			"十二楼中尽晓妆，望仙楼上望君王。",
			"锁衔金兽连环冷，水滴铜龙昼漏长。",
			"云髻罢梳还对镜，罗衣欲换更添香。",
			"遥窥正殿帘开处，袍袴宫人扫御床。"
		]
	},
	{
		"pageid": "shiwenv_02a67d34bc9b",
		"author": "柳永",
		"id": "48212",
		"age": "宋代",
		"title": "早梅芳·海霞红",
		"article": [
			"海霞红，山烟翠。故都风景繁华地。谯门画戟，下临万井，金碧楼台相倚。芰荷浦溆，杨柳汀洲，映虹桥倒影，兰舟飞棹，游人聚散，一片湖光里。",
			"汉元侯，自从破虏征蛮，峻陟枢庭贵。筹帷厌久，盛年昼锦，归来吾乡我里。铃斋少讼，宴馆多欢，未周星，便恐皇家，图任勋贤，又作登庸计。"
		]
	},
	{
		"pageid": "shiwenv_f36fc0991d66",
		"author": "徐俯",
		"id": "70951",
		"age": "宋代",
		"title": "春游湖",
		"article": [
			"双飞燕子几时回？夹岸桃花蘸水开。",
			"春雨断桥人不渡，小舟撑出柳阴来。(渡 一作：度)"
		]
	},
	{
		"pageid": "shiwenv_bcff6a37c9b5",
		"author": "李商隐",
		"id": "28697",
		"age": "唐代",
		"title": "为有",
		"article": [
			"为有云屏无限娇，凤城寒尽怕春宵。 ",
			"无端嫁得金龟婿，辜负香衾事早朝。"
		]
	},
	{
		"pageid": "shiwenv_43b3cbe749a9",
		"author": "杨炯",
		"id": "2865",
		"age": "唐代",
		"title": "从军行",
		"article": [
			"烽火照西京，心中自不平。",
			"牙璋辞凤阙，铁骑绕龙城。",
			"雪暗凋旗画，风多杂鼓声。",
			"宁为百夫长，胜作一书生。"
		]
	},
	{
		"pageid": "shiwenv_82a53579934a",
		"author": "贾至",
		"id": "11685",
		"age": "唐代",
		"title": "巴陵夜别王八员外 / 三湘有怀",
		"article": [
			"柳絮飞时别洛阳，梅花发后到三湘。 ",
			"世情已逐浮云散，离恨空随江水长。"
		]
	},
	{
		"pageid": "shiwenv_b8666209df46",
		"author": "李德裕",
		"id": "24655",
		"age": "唐代",
		"title": "谪岭南道中作",
		"article": [
			"岭水争分路转迷，桄榔椰叶暗蛮溪。",
			"愁冲毒雾逢蛇草，畏落沙虫避燕泥。",
			"五月畲田收火米，三更津吏报潮鸡。",
			"不堪肠断思乡处，红槿花中越鸟啼。"
		]
	}
,
	{
		"pageid": "shiwenv_3a2121f19203",
		"author": "李清照",
		"id": "52806",
		"age": "宋代",
		"title": "小重山·春到长门春草青",
		"article": [
			"春到长门春草青，江梅些子破，未开匀。",
			"碧云笼碾玉成尘，留晓梦，惊破一瓯春。",
			"花影压重门，疏帘铺淡月，好黄昏。",
			"二年三度负东君，归来也，著意过今春。"
		]
	},
	{
		"pageid": "shiwenv_0bd46ccf1b16",
		"author": "张祜",
		"id": "27027",
		"age": "唐代",
		"title": "题金陵渡",
		"article": [
			"金陵津渡小山楼，一宿行人自可愁。 ",
			"潮落夜江斜月里，两三星火是瓜州。"
		]
	},
	{
		"pageid": "shiwenv_42ab3a41f32c",
		"author": "佚名",
		"id": "70914",
		"age": "南北朝",
		"title": "折杨柳歌辞五首",
		"article": [
			"上马不捉鞭，反折杨柳枝。",
			"蹀座吹长笛，愁杀行客儿。",
			"腹中愁不乐，愿作郎马鞭。",
			"出入擐郎臂，蹀座郎膝边。",
			"放马两泉泽，忘不著连羁。",
			"担鞍逐马走，何见得马骑。",
			"遥看孟津河，杨柳郁婆娑。",
			"我是虏家儿，不解汉儿歌。",
			"健儿须快马，快马须健儿。",
			"跸跋黄尘下，然后别雄雌。 "
		]
	},
	{
		"pageid": "shiwenv_68051ed348e5",
		"author": "刘昶",
		"id": "48151",
		"age": "南北朝",
		"title": "断句",
		"article": [
			"白云满鄣来，黄尘暗天起。",
			"关山四面绝，故乡几千里。"
		]
	},
	{
		"pageid": "shiwenv_affbbf7669f6",
		"author": "左丘明",
		"id": "72533",
		"age": "先秦",
		"title": "昔齐攻鲁,求其岑鼎",
		"article": [
			"　　昔齐攻鲁,求其岑鼎.鲁侯伪献他鼎而请盟焉。齐侯不信，曰：“若柳季云是，则请受之。”鲁欲使柳季。柳季曰：“君以鼎为国，信者亦臣之国，今欲破臣之国，全君之国，臣所难”鲁侯乃献岑鼎。"
		]
	},
	{
		"pageid": "shiwenv_0b8d6953bb35",
		"author": "李白",
		"id": "8259",
		"age": "唐代",
		"title": "九日",
		"article": [
			"今日云景好，水绿秋山明。",
			"携壶酌流霞，搴菊泛寒荣。",
			"地远松石古，风扬弦管清。",
			"窥觞照欢颜，独笑还自倾。",
			"落帽醉山月，空歌怀友生。"
		]
	},
	{
		"pageid": "shiwenv_3f264f1aa8b4",
		"author": "佚名",
		"id": "47697",
		"age": "先秦",
		"title": "南风歌",
		"article": [
			"南风之薰兮，可以解吾民之愠兮。",
			"南风之时兮，可以阜吾民之财兮。"
		]
	},
	{
		"pageid": "shiwenv_7072408ece78",
		"author": "苏轼",
		"id": "49458",
		"age": "宋代",
		"title": "瑞鹧鸪·观潮",
		"article": [
			"碧山影里小红旗。侬是江南踏浪儿。拍手欲嘲山简醉，齐声争唱浪婆词。",
			"西兴渡口帆初落，渔浦山头日未欹。侬欲送潮歌底曲？尊前还唱使君诗。"
		]
	},
	{
		"pageid": "shiwenv_06fb74001c43",
		"author": "辛弃疾",
		"id": "57652",
		"age": "宋代",
		"title": "最高楼·吾衰矣",
		"article": [
			"吾拟乞归，犬子以田产未置止我，赋此骂之。",
			"吾衰矣，须富贵何时？富贵是危机。暂忘设醴抽身去，未曾得米弃官归。穆先生，陶县令，是吾师。",
			"待葺个园儿名“佚老”，更作个亭儿名“亦好”，闲饮酒，醉吟诗。千年田换八百主，一人口插几张匙？便休休，更说甚，是和非！"
		]
	},
	{
		"pageid": "shiwenv_45e1423ee2e3",
		"author": "江总",
		"id": "71757",
		"age": "南北朝",
		"title": "三善殿夜望山灯诗",
		"article": [
			"百花疑吐夜，四照似含春。",
			"的的连星出，亭亭向月新。",
			"采珠非合浦，赠佩异江滨。",
			"若任扶桑路，堪言并日轮。"
		]
	}
,
	{
		"pageid": "shiwenv_94a96af60ca6",
		"author": "张谓",
		"id": "9199",
		"age": "唐代",
		"title": "杜侍御送贡物戏赠",
		"article": [
			"铜柱朱崖道路难，伏波横海旧登坛。",
			"越人自贡珊瑚树，汉使何劳獬豸冠。",
			"疲马山中愁日晚，孤舟江上畏春寒。",
			"由来此货称难得，多恐君王不忍看。"
		]
	},
	{
		"pageid": "shiwenv_219b75964f74",
		"author": "孟浩然",
		"id": "7336",
		"age": "唐代",
		"title": "早寒江上有怀 / 早寒有怀",
		"article": [
			"木落雁南度，北风江上寒。",
			"我家襄水曲，遥隔楚云端。",
			"乡泪客中尽，孤帆天际看。(孤帆 一作：归帆)",
			"迷津欲有问，平海夕漫漫。"
		]
	},
	{
		"pageid": "shiwenv_6ab7448b812a",
		"author": "皇甫松",
		"id": "71054",
		"age": "唐代",
		"title": "梦江南·兰烬落",
		"article": [
			"兰烬落，屏上暗红蕉。闲梦江南梅熟日，夜船吹笛雨萧萧。人语驿边桥。"
		]
	},
	{
		"pageid": "shiwenv_2e0624fb8311",
		"author": "纳兰性德",
		"id": "73315",
		"age": "清代",
		"title": "临江仙·孤雁",
		"article": [
			"霜冷离鸿惊失伴，有人同病相怜。拟凭尺素寄愁边，愁多书屡易，双泪落灯前。",
			"莫对月明思往事，也知消减年年。无端嘹唳一声传，西风吹只影，刚是早秋天。"
		]
	},
	{
		"pageid": "shiwenv_a5e08a317acf",
		"author": "刘皂",
		"id": "24475",
		"age": "唐代",
		"title": "长门怨三首",
		"article": [
			"雨滴长门秋夜长，愁心和雨到昭阳。 ",
			"泪痕不学君恩断，拭却千行更万行。 ",
			"宫殿沈沈月欲分，昭阳更漏不堪闻。 ",
			"珊瑚枕上千行泪，不是思君是恨君。 ",
			"蝉鬓慵梳倚帐门，蛾眉不扫惯承恩。 ",
			"旁人未必知心事，一面残妆空泪痕。"
		]
	},
	{
		"pageid": "shiwenv_e1d711a57f5a",
		"author": "白居易",
		"id": "21237",
		"age": "唐代",
		"title": "买花 / 牡丹",
		"article": [
			"帝城春欲暮，喧喧车马度。",
			"共道牡丹时，相随买花去。",
			"贵贱无常价，酬直看花数。",
			"灼灼百朵红，戋戋五束素。",
			"上张幄幕庇，旁织巴篱护。",
			"水洒复泥封，移来色如故。",
			"家家习为俗，人人迷不悟。",
			"有一田舍翁，偶来买花处。",
			"低头独长叹，此叹无人喻。",
			"一丛深色花，十户中人赋。 "
		]
	},
	{
		"pageid": "shiwenv_40954072f541",
		"author": "贾岛",
		"id": "31653",
		"age": "唐代",
		"title": "寻隐者不遇 / 孙革访羊尊师诗",
		"article": [
			"松下问童子，言师采药去。",
			"只在此山中，云深不知处。"
		]
	},
	{
		"pageid": "shiwenv_bfc1dc27dc68",
		"author": "柳永",
		"id": "48390",
		"age": "宋代",
		"title": "忆帝京·薄衾小枕凉天气",
		"article": [
			"薄衾小枕凉天气，乍觉别离滋味。展转数寒更，起了还重睡。毕竟不成眠，一夜长如岁。 ",
			"也拟待、却回征辔；又争奈、已成行计。万种思量，多方开解，只恁寂寞厌厌地。系我一生心，负你千行泪。"
		]
	},
	{
		"pageid": "shiwenv_8f3588ecd265",
		"author": "李白",
		"id": "8272",
		"age": "唐代",
		"title": "登邯郸洪波台置酒观发兵",
		"article": [
			"我把两赤羽，来游燕赵间。",
			"天狼正可射，感激无时闲。",
			"观兵洪波台，倚剑望玉关。",
			"请缨不系越，且向燕然山。",
			"风引龙虎旗，歌钟昔追攀。",
			"击筑落高月，投壶破愁颜。",
			"遥知百战胜，定扫鬼方还。"
		]
	},
	{
		"pageid": "shiwenv_1a0ae7f80aa3",
		"author": "史达祖",
		"id": "59903",
		"age": "宋代",
		"title": "满江红·中秋夜潮",
		"article": [
			"万水归阴，故潮信盈虚因月。偏只到、凉秋半破，斗成双绝。有物指磨金镜净，何人拏攫银河决？想子胥今夜见嫦娥，沉冤雪。",
			"光直下，蛟龙穴；声直上，蟾蜍窟。对望中天地，洞然如刷。激气已能驱粉黛，举杯便可吞吴越。待明朝说似与儿曹，心应折！"
		]
	}
,
	{
		"pageid": "shiwenv_a75fa0bc8b7d",
		"author": "李白",
		"id": "7871",
		"age": "唐代",
		"title": "临路歌",
		"article": [
			"大鹏飞兮振八裔，中天摧兮力不济。",
			"馀风激兮万世，游扶桑兮挂石袂。",
			"后人得之传此，仲尼亡兮谁为出涕。"
		]
	},
	{
		"pageid": "shiwenv_22fb73890db3",
		"author": "徐再思",
		"id": "69777",
		"age": "元代",
		"title": "人月圆·甘露怀古",
		"article": [
			"江皋楼观前朝寺，秋色入秦淮。",
			"败垣芳草，空廊落叶，深砌苍苔。",
			"远人南去，夕阳西下，江水东来。",
			"木兰花在，山僧试问，知为谁开？"
		]
	},
	{
		"pageid": "shiwenv_d2311bdbcf9d",
		"author": "柳永",
		"id": "48278",
		"age": "宋代",
		"title": "浪淘沙慢·梦觉透窗风一线",
		"article": [
			"梦觉透窗风一线，寒灯吹息。那堪酒醒，又闻空阶，夜雨频滴。嗟因循、久作天涯客。负佳人、几许盟言，便忍把、从前欢会，陡顿翻成忧戚。 愁极，再三追思，洞房深处，几度饮散歌阑，香暖鸳鸯被。岂暂时疏散，费伊心力。殚云尤雨，有万般千种，相怜相惜。恰到如今，天长漏永，无端自家疏隔。知何时、却拥秦云态？原低帏昵枕，轻轻细说与，江乡夜夜，数寒更思忆。 "
		]
	},
	{
		"pageid": "shiwenv_ce1086fcba9a",
		"author": "佚名",
		"id": "225",
		"age": "先秦",
		"title": "隰桑",
		"article": [
			"隰桑有阿，其叶有难。既见君子，其乐如何。",
			"隰桑有阿，其叶有沃。既见君子，云何不乐。",
			"隰桑有阿，其叶有幽。既见君子，德音孔胶。",
			"心乎爱矣，遐不谓矣？中心藏之，何日忘之！"
		]
	},
	{
		"pageid": "shiwenv_ed182ae28146",
		"author": "李清照",
		"id": "52816",
		"age": "宋代",
		"title": "永遇乐·落日熔金",
		"article": [
			"落日熔金，暮云合璧，人在何处。染柳烟浓，吹梅笛怨，春意知几许。元宵佳节，融和天气，次第岂无风雨。来相召、香车宝马，谢他酒朋诗侣。(熔金 一作：镕金)",
			"中州盛日，闺门多暇，记得偏重三五。铺翠冠儿，捻金雪柳，簇带争济楚。如今憔悴，风鬟霜鬓，怕见夜间出去。不如向、帘儿底下，听人笑语。"
		]
	},
	{
		"pageid": "shiwenv_dff454c6adcb",
		"author": "佚名",
		"id": "48074",
		"age": "南北朝",
		"title": "子夜四时歌·秋风入窗里",
		"article": [
			"秋风入窗里，罗帐起飘扬。",
			"仰头看明月，寄情千里光。"
		]
	},
	{
		"pageid": "shiwenv_24d88a492501",
		"author": "郑板桥",
		"id": "72808",
		"age": "清代",
		"title": "题游侠图",
		"article": [
			"大雪满天地，胡为仗剑游？",
			"欲谈心里事，同上酒家楼。"
		]
	},
	{
		"pageid": "shiwenv_126a6c6e0d15",
		"author": "王维",
		"id": "5525",
		"age": "唐代",
		"title": "渡河到清河作",
		"article": [
			"泛舟大河里，积水穷天涯。",
			"天波忽开拆，郡邑千万家。",
			"行复见城市，宛然有桑麻。",
			"回瞻旧乡国，渺漫连云霞。"
		]
	},
	{
		"pageid": "shiwenv_313711d17e2e",
		"author": "李白",
		"id": "8069",
		"age": "唐代",
		"title": "留别王司马嵩",
		"article": [
			"鲁连卖谈笑，岂是顾千金。",
			"陶朱虽相越，本有五湖心。",
			"余亦南阳子，时为梁甫吟。",
			"苍山容偃蹇，白日惜颓侵。",
			"愿一佐明主，功成还旧林。",
			"西来何所为，孤剑托知音。",
			"鸟爱碧山远，鱼游沧海深。",
			"呼鹰过上蔡，卖畚向嵩岑。",
			"他日闲相访，丘中有素琴。"
		]
	},
	{
		"pageid": "shiwenv_36ad4cf3900f",
		"author": "张蠙",
		"id": "38763",
		"age": "唐代",
		"title": "夏日题老将林亭",
		"article": [
			"百战功成翻爱静，侯门渐欲似仙家。",
			"墙头雨细垂纤草，水面风回聚落花。",
			"井放辘轳闲浸酒，笼开鹦鹉报煎茶。",
			"几人图在凌烟阁，曾不交锋向塞沙？"
		]
	}
,
	{
		"pageid": "shiwenv_412613b1946a",
		"author": "胡铨",
		"id": "54648",
		"age": "宋代",
		"title": "好事近·富贵本无心",
		"article": [
			"富贵本无心，何事故乡轻别。空惹猿惊鹤怨，误松萝风月。 ",
			"囊锥刚强出头来，不道甚时节。欲命巾车归去，恐豺狼当辙。"
		]
	},
	{
		"pageid": "shiwenv_104074f2400b",
		"author": "邵谒",
		"id": "33135",
		"age": "唐代",
		"title": "长安寒食",
		"article": [
			"春日照九衢。春风媚罗绮。",
			"万骑出都门，拥在香尘里。",
			"莫辞吊枯骨，千载长如此。",
			"安知今日身，不是昔时鬼。",
			"但看平地游，亦见摧辀死。"
		]
	},
	{
		"pageid": "shiwenv_0f6600e918c3",
		"author": "詹玉",
		"id": "68563",
		"age": "宋代",
		"title": "长亭怨慢·重过中庵故园",
		"article": [
			"泛孤艇、东皋过遍。尚记当日，绿阴门掩。屐齿莓阶，酒痕罗袖事何限。欲寻前迹，空惆怅、成秋苑。自约赏花人，别后总、风流云散。",
			"水远。怎知流水外，却是乱山尤远。天涯梦短。想忘了，绮疏雕槛。望不尽，冉冉斜阳，抚乔木、年华将晚。但数点红英，犹记西园凄婉。"
		]
	},
	{
		"pageid": "shiwenv_564a9a68c08b",
		"author": "李颀",
		"id": "6013",
		"age": "唐代",
		"title": "古从军行",
		"article": [
			"白日登山望烽火，黄昏饮马傍交河。",
			"行人刁斗风沙暗，公主琵琶幽怨多。",
			"野云万里无城郭，雨雪纷纷连大漠。",
			"胡雁哀鸣夜夜飞，胡儿眼泪双双落。",
			"闻道玉门犹被遮，应将性命逐轻车。",
			"年年战骨埋荒外，空见蒲桃入汉家。"
		]
	},
	{
		"pageid": "shiwenv_848db546b3c5",
		"author": "王褒2",
		"id": "48154",
		"age": "南北朝",
		"title": "渡河北",
		"article": [
			"秋风吹木叶，还似洞庭波。",
			"常山临代郡，亭障绕黄河。",
			"心悲异方乐，肠断陇头歌。",
			"薄暮临征马，失道北山阿。"
		]
	},
	{
		"pageid": "shiwenv_a4d089e3c67c",
		"author": "吕不韦 撰",
		"id": "72481",
		"age": "先秦",
		"title": "掩耳盗铃",
		"article": [
			"　　范氏之亡也，百姓有得钟者，欲负而走，则钟大不可负；以锤毁之，钟况然有声。恐人闻之而夺己也，遽掩其耳。恶人闻之，可也；恶己自闻之，悖也！"
		]
	},
	{
		"pageid": "shiwenv_404930bd804c",
		"author": "陶渊明",
		"id": "70902",
		"age": "魏晋",
		"title": "杂诗",
		"article": [
			"人生无根蒂，飘如陌上尘。",
			"分散逐风转，此已非常身。",
			"落地为兄弟，何必骨肉亲！",
			"得欢当作乐，斗酒聚比邻。",
			"盛年不重来，一日难再晨。",
			"及时当勉励，岁月不待人。"
		]
	},
	{
		"pageid": "shiwenv_da9738541d73",
		"author": "李白",
		"id": "8438",
		"age": "唐代",
		"title": "荆州贼平临洞庭言怀作",
		"article": [
			"修蛇横洞庭，吞象临江岛。",
			"积骨成巴陵，遗言闻楚老。",
			"水穷三苗国，地窄三湘道。",
			"岁晏天峥嵘，时危人枯槁。",
			"思归阴丧乱，去国伤怀抱。",
			"郢路方丘墟，章华亦倾倒。",
			"风悲猿啸苦，木落鸿飞早。",
			"日隐西赤沙，月明东城草。",
			"关河望已绝，氛雾行当扫。",
			"长叫天可闻，吾将问苍昊。"
		]
	},
	{
		"pageid": "shiwenv_b6f55fed9c03",
		"author": "佚名",
		"id": "72416",
		"age": "两汉",
		"title": "日出入",
		"article": [
			"日出入安穷？时世不与人同。",
			"故春非我春，夏非我夏，",
			"秋非我秋，冬非我冬。",
			"泊如四海之池，遍观是邪谓何？",
			"吾知所乐，独乐六龙，",
			"六龙之调，使我心若。",
			"訾黄其何不徕下。"
		]
	},
	{
		"pageid": "shiwenv_1a9ebb0f0c5a",
		"author": "张炎",
		"id": "64373",
		"age": "宋代",
		"title": "鹧鸪天·楼上谁将玉笛吹",
		"article": [
			"楼上谁将玉笛吹？山前水阔暝云低。劳劳燕子人千里，落落梨花雨一枝。",
			"修禊近，卖饧时。故乡惟有梦相随。夜来折得江头柳，不是苏堤也皱眉。"
		]
	}
,
	{
		"pageid": "shiwenv_0fbb2c180361",
		"author": "惠标",
		"id": "71542",
		"age": "南北朝",
		"title": "咏孤石",
		"article": [
			"中原一孤石，地理不知年。",
			"根含彭泽浪，顶入香炉烟。",
			"崖成二鸟翼，峰作一芙莲。",
			"何时发东武，今来镇蠡川。"
		]
	},
	{
		"pageid": "shiwenv_c4d5e9103c0e",
		"author": "李清照",
		"id": "52829",
		"age": "宋代",
		"title": "浣溪沙·髻子伤春慵更梳",
		"article": [
			"髻子伤春慵更梳。晚风庭院落梅初。淡云来往月疏疏。 ",
			"玉鸭熏炉闲瑞脑，朱樱斗帐掩流苏。通犀还解辟寒无。"
		]
	},
	{
		"pageid": "shiwenv_130f5ccc780d",
		"author": "佚名",
		"id": "140",
		"age": "先秦",
		"title": "防有鹊巢",
		"article": [
			"防有鹊巢，邛有旨苕。谁侜予美？心焉忉忉。",
			"中唐有甓，邛有旨鷊。谁侜予美？心焉惕惕。"
		]
	},
	{
		"pageid": "shiwenv_03d116c23379",
		"author": "苏轼",
		"id": "49532",
		"age": "宋代",
		"title": "点绛唇·离恨",
		"article": [
			"月转乌啼，画堂宫徵生离恨。美人愁闷。不管罗衣褪。",
			"清泪斑斑，挥断柔肠寸。嗔人问。背灯偷揾，拭尽残妆粉。"
		]
	},
	{
		"pageid": "shiwenv_eeaf15edc8be",
		"author": "杜审言",
		"id": "3524",
		"age": "唐代",
		"title": "春日京中有怀",
		"article": [
			"今年游寓独游秦，愁思看春不当春。",
			"上林苑里花徒发，细柳营前叶漫新。",
			"公子南桥应尽兴，将军西第几留宾。",
			"寄语洛城风日道，明年春色倍还人。"
		]
	},
	{
		"pageid": "shiwenv_6d2dcbe80f96",
		"author": "周敦颐",
		"id": "71139",
		"age": "宋代",
		"title": "爱莲说",
		"article": [
			"　　水陆草木之花，可爱者甚蕃。晋陶渊明独爱菊。自李唐来，世人甚爱牡丹。予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉。(甚爱 一作：盛爱)",
			"　　予谓菊，花之隐逸者也；牡丹，花之富贵者也；莲，花之君子者也。噫！菊之爱，陶后鲜有闻。莲之爱，同予者何人?牡丹之爱，宜乎众矣!"
		]
	},
	{
		"pageid": "shiwenv_12b5c4a37b5d",
		"author": "苏轼",
		"id": "49380",
		"age": "宋代",
		"title": "满庭芳·香叆雕盘",
		"article": [
			"香叆雕盘，寒生冰箸，画堂别是风光。主人情重，开宴出红妆。腻玉圆搓素颈，藕丝嫩、新织仙裳。双歌罢，虚檐转月，余韵尚悠扬。",
			"人间，何处有，司空见惯，应谓寻常。坐中有狂客，恼乱愁肠。报道金钗坠也，十指露、春笋纤长。亲曾见，全胜宋玉，想像赋高唐。"
		]
	},
	{
		"pageid": "shiwenv_6e4b9596b2f3",
		"author": "范成大",
		"id": "71215",
		"age": "宋代",
		"title": "四时田园杂兴·其二",
		"article": [
			"梅子金黄杏子肥，麦花雪白菜花稀。",
			"日长篱落无人过，惟有蜻蜓蛱蝶飞。(惟 通 唯)"
		]
	},
	{
		"pageid": "shiwenv_f59613bf1ff8",
		"author": "陈著",
		"id": "62676",
		"age": "宋代",
		"title": "江城子·中秋早雨晚晴",
		"article": [
			"中秋佳月最端圆。老痴顽。见多番。杯酒相延，今夕不应慳。残雨如何妨乐事，声淅淅，点斑斑。",
			"天应有意故遮阑。拍人间。等闲看。好处时光，须用著些难。直待黄昏风卷霁，金滟滟，玉团团。"
		]
	},
	{
		"pageid": "shiwenv_b37a221d18ec",
		"author": "晏殊",
		"id": "48595",
		"age": "宋代",
		"title": "浣溪沙·小阁重帘有燕过",
		"article": [
			"小阁重帘有燕过。晚花红片落庭莎。曲阑干影入凉波。",
			"一霎好风生翠幕，几回疏雨滴圆荷。酒醒人散得愁多。"
		]
	}
,
	{
		"pageid": "shiwenv_334152b6ba49",
		"author": "苏轼",
		"id": "49425",
		"age": "宋代",
		"title": "临江仙·夜饮东坡醒复醉",
		"article": [
			"夜饮东坡醒复醉，归来仿佛三更。家童鼻息已雷鸣。敲门都不应，倚杖听江声。 ",
			"长恨此身非我有，何时忘却营营。夜阑风静縠纹平。小舟从此逝，江海寄余生。"
		]
	},
	{
		"pageid": "shiwenv_57a33634e1c5",
		"author": "苏轼",
		"id": "49681",
		"age": "宋代",
		"title": "水龙吟·露寒烟冷蒹葭老",
		"article": [
			"露寒烟冷蒹葭老，天外征鸿寥唳。银河秋晚，长门灯悄，一声初至。应念潇湘，岸遥人静，水多菰米。乍望极平田，徘徊欲下，依前被、风惊起。",
			"须信衡阳万里，有谁家、锦书遥寄。万重云外，斜行横阵，才疏又缀。仙掌月明，石头城下，影摇寒水。念征衣未捣，佳人拂杵，有盈盈泪。"
		]
	},
	{
		"pageid": "shiwenv_157fa9ddb57a",
		"author": "温庭筠",
		"id": "31796",
		"age": "唐代",
		"title": "过五丈原 / 经五丈原",
		"article": [
			"铁马云雕久绝尘，柳营高压汉营春。",
			"天清杀气屯关右，夜半妖星照渭滨。",
			"下国卧龙空寤主，中原逐鹿不由人。",
			"象床锦帐无言语，从此谯周是老臣。"
		]
	},
	{
		"pageid": "shiwenv_a197339b41d0",
		"author": "柳宗元",
		"id": "72244",
		"age": "唐代",
		"title": "哀溺文序",
		"article": [
			"　　永之氓咸善游。一日，水暴甚，有五、六氓乘小船绝湘水。中济，船破，皆游。其一氓尽力而不能寻常。其侣曰：“汝善游最也，今何后为？”曰：“吾腰千钱，重，是以后。”曰：“何不去之？”不应，摇其首。有顷，益怠。已济者立岸上呼且号曰：“汝愚之甚，蔽之甚，身且死，何以货为？”又摇其首。遂溺死。吾哀之。且若是，得不有大货之溺大氓者乎？于是作《哀溺》。 "
		]
	},
	{
		"pageid": "shiwenv_7abfd7dd5bca",
		"author": "韩偓",
		"id": "58671",
		"age": "唐代",
		"title": "浣溪沙·宿醉离愁慢髻鬟",
		"article": [
			"宿醉离愁慢髻鬟，六铢衣薄惹轻寒，慵红闷翠掩青鸾。",
			"罗袜况兼金菡萏，雪肌仍是玉琅玕，骨香腰细更沈檀。"
		]
	},
	{
		"pageid": "shiwenv_6a49419a6ec1",
		"author": "吴文英",
		"id": "62438",
		"age": "宋代",
		"title": "夜合花·自鹤江入京泊葑门外有感",
		"article": [
			"柳暝河桥，莺晴台苑，短策频惹春香。当时夜泊，温柔便入深乡。词韵窄，酒杯长。翦蜡花、壶箭催忙。共追游处，凌波翠陌，连棹横塘。 ",
			"十年一梦凄凉。似西湖燕去，吴馆巢荒。重来万感，依前唤酒银罂。溪雨急，岸花狂。趁残鸦、飞过苍茫。故人楼上，凭谁指与，芳草斜阳。"
		]
	},
	{
		"pageid": "shiwenv_680aca37b10c",
		"author": "李白",
		"id": "8284",
		"age": "唐代",
		"title": "鹦鹉洲",
		"article": [
			"鹦鹉来过吴江水，江上洲传鹦鹉名。",
			"鹦鹉西飞陇山去，芳洲之树何青青。",
			"烟开兰叶香风暖，岸夹桃花锦浪生。",
			"迁客此时徒极目，长洲孤月向谁明。"
		]
	},
	{
		"pageid": "shiwenv_3b6e58a33b86",
		"author": "查慎行",
		"id": "69345",
		"age": "清代",
		"title": "晓过鸳湖",
		"article": [
			"晓风催我挂帆行，绿涨春芜岸欲平。",
			"长水塘南三日雨，菜花香过秀州城。"
		]
	},
	{
		"pageid": "shiwenv_a08978e4aed6",
		"author": "岑参",
		"id": "9751",
		"age": "唐代",
		"title": "胡歌",
		"article": [
			"黑姓蕃王貂鼠裘，葡萄宫锦醉缠头。",
			"关西老将能苦战，七十行兵仍未休。"
		]
	},
	{
		"pageid": "shiwenv_47c56be79989",
		"author": "王昌龄",
		"id": "6462",
		"age": "唐代",
		"title": "重别李评事",
		"article": [
			"莫道秋江离别难，舟船明日是长安。",
			"吴姬缓舞留君醉，随意青枫白露寒。"
		]
	}
,
	{
		"pageid": "shiwenv_02e969bbaf54",
		"author": "辛弃疾",
		"id": "57794",
		"age": "宋代",
		"title": "西江月·示儿曹以家事付之 / 西江月·万事云烟忽过",
		"article": [
			"万事云烟忽过，一身蒲柳先衰。而今何事最相宜，宜醉宜游宜睡。",
			"早趁催科了纳，更量出入收支。乃翁依旧管些儿，管竹管山管水。"
		]
	},
	{
		"pageid": "shiwenv_053ac4a4ed9a",
		"author": "刘向",
		"id": "72835",
		"age": "两汉",
		"title": "曾子不受邑",
		"article": [
			"　　曾子衣敝衣以耕。鲁君使人往致邑焉，曰:“请以此修衣。”曾子不受，反，复往，又不受。使者曰:“先生非求于人，人则献之，奚为不受？”曾子曰:“臣闻之，‘受人者畏人；予人者骄人。’纵子有赐，不我骄也，我能勿畏乎？”终不受。孔子闻之，曰：“参之言足以全其节也。”（选自汉·刘向《说苑》）"
		]
	},
	{
		"pageid": "shiwenv_b9f2d255b0c4",
		"author": "黄庭坚",
		"id": "73402",
		"age": "宋代",
		"title": "宿旧彭泽怀陶令",
		"article": [
			"潜鱼愿深渺，渊明无由逃。",
			"彭泽当此时，沈冥一世豪。",
			"司马寒如灰，礼乐卯金刀。",
			"岁晚以字行，更始号元亮。",
			"凄其望诸葛，肮脏犹汉相。",
			"时无益州牧，指挥用诸将。",
			"平生本朝心，岁月阅江浪。",
			"空余时语工，落笔九天上。",
			"向来非无人，此友独可尚。",
			"属予刚制酒，无用酌杯盎。",
			"欲招千载魂，斯文或宜当。 "
		]
	},
	{
		"pageid": "shiwenv_b67f9200fc5e",
		"author": "刘攽",
		"id": "70931",
		"age": "宋代",
		"title": "新晴",
		"article": [
			"青苔满地初晴后，绿树无人昼梦余。",
			"唯有南风旧相识，偷开门户又翻书。"
		]
	},
	{
		"pageid": "shiwenv_7db5b992d3f1",
		"author": "毛文锡",
		"id": "47217",
		"age": "五代",
		"title": "应天长·平江波暖鸳鸯语",
		"article": [
			"平江波暖鸳鸯语，两两钓船归极浦。芦洲一夜风和雨，飞起浅沙翘雪鹭。",
			"渔灯明远渚，兰棹今宵何处？罗袂从风轻举，愁杀采莲女！"
		]
	},
	{
		"pageid": "shiwenv_b14d6469f3fa",
		"author": "岳飞",
		"id": "70961",
		"age": "宋代",
		"title": "池州翠微亭",
		"article": [
			"经年尘土满征衣，特特寻芳上翠微。",
			"好水好山看不足，马蹄催趁月明归。"
		]
	},
	{
		"pageid": "shiwenv_681bd5c9286a",
		"author": "王汝舟",
		"id": "71575",
		"age": "宋代",
		"title": "咏归堂隐鳞洞",
		"article": [
			"先生名利比尘灰，绿竹青松手自栽。",
			"拟把一竿盘石上，幅巾闲过峡山来。",
			"清时通退一何忙，抚志山西汉仲长。",
			"静觉眼根无俗物，翛然一室自焚香。",
			"隐德家声累世闻，考盘幽涧作闲人。",
			"夭红过眼随荣谢，菊秀兰香自占春。",
			"种竹淇园远致君，生平孤节负辛勤。",
			"需贤侧席非无意，地远言轻岂易闻。"
		]
	},
	{
		"pageid": "shiwenv_2eb65c1cb56f",
		"author": "石孝友",
		"id": "58590",
		"age": "宋代",
		"title": "鹧鸪天·一夜冰澌满玉壶",
		"article": [
			"一夜冰澌满玉壶。五更喜气动洪炉。门前桃李知麟集，庭下芝兰看鲤趋。 ",
			"泉脉动，草心苏。日长添得绣工夫。试询补衮弥缝手，真个曾添一线无。"
		]
	},
	{
		"pageid": "shiwenv_9f4d9343dbfb",
		"author": "李贺",
		"id": "20310",
		"age": "唐代",
		"title": "洛姝真珠",
		"article": [
			"真珠小娘下清廓，洛苑香风飞绰绰。",
			"寒鬓斜钗玉燕光，高楼唱月敲悬珰。",
			"兰风桂露洒幽翠，红弦袅云咽深思。",
			"花袍白马不归来，浓蛾叠柳香唇醉。",
			"金鹅屏风蜀山梦，鸾裾凤带行烟重。",
			"八骢笼晃脸差移，日丝繁散曛罗洞。",
			"市南曲陌无秋凉，楚腰卫鬓四时芳。",
			"玉喉窱窱排空光，牵云曳雪留陆郎。"
		]
	},
	{
		"pageid": "shiwenv_b70ffb4eacf4",
		"author": "李白",
		"id": "7808",
		"age": "唐代",
		"title": "少年子",
		"article": [
			"青云少年子，挟弹章台左。",
			"鞍马四边开，突如流星过。",
			"金丸落飞鸟，夜入琼楼卧。",
			"夷齐是何人，独守西山饿。"
		]
	}
,
	{
		"pageid": "shiwenv_8edb7ceec1e4",
		"author": "龚自珍",
		"id": "69402",
		"age": "清代",
		"title": "夜坐二首",
		"article": [
			"春夜伤心坐画屏，不如放眼入青冥。",
			"一山突起丘陵妒，万籁无言帝座灵。",
			"塞上似腾奇女气，江东久殒少微星。",
			"从来不蓄湘累问，唤出嫦娥诗与听。",
			"沉沉心事北南东，一睨人材海内空。",
			"壮岁始参周史席，髫年惜堕晋贤风。",
			"功高拜将成仙外，才尽回肠荡气中。",
			"万一禅关砉然破，美人如玉剑如虹。"
		]
	},
	{
		"pageid": "shiwenv_7ddbcf2c2131",
		"author": "曹植",
		"id": "73255",
		"age": "魏晋",
		"title": "泰山梁甫行",
		"article": [
			"八方各异气，千里殊风雨。",
			"剧哉边海民，寄身于草墅。",
			"妻子象禽兽，行止依林阻。",
			"柴门何萧条，狐兔翔我宇。"
		]
	},
	{
		"pageid": "shiwenv_486a03cdbd29",
		"author": "吕岩",
		"id": "45692",
		"age": "唐代",
		"title": "牧童",
		"article": [
			"草铺横野六七里，笛弄晚风三四声。",
			"归来饱饭黄昏后，不脱蓑衣卧月明。"
		]
	},
	{
		"pageid": "shiwenv_19b70e3ac0f6",
		"author": "纪映淮",
		"id": "71553",
		"age": "清代",
		"title": "咏秋柳",
		"article": [
			"栖鸦流水点秋光，爱此萧疏树几行。",
			"不与行人绾离别，赋成谢女雪飞香。"
		]
	},
	{
		"pageid": "shiwenv_5d2379fba803",
		"author": "王勃",
		"id": "3169",
		"age": "唐代",
		"title": "重别薛华",
		"article": [
			"明月沉珠浦，秋风濯锦川。",
			"楼台临绝岸，洲渚亘长天。",
			"旅泊成千里，栖遑共百年。",
			"穷途唯有泪，还望独潸然。"
		]
	},
	{
		"pageid": "shiwenv_123d55f561b5",
		"author": "陆游",
		"id": "56027",
		"age": "宋代",
		"title": "采桑子·宝钗楼上妆梳晚",
		"article": [
			"宝钗楼上妆梳晚，懒上秋千。闲拨沈烟。金缕衣宽睡髻偏。 ",
			"鳞鸿不寄辽东信，又是经年。弹泪花前。愁入春见十四弦。"
		]
	},
	{
		"pageid": "shiwenv_883ca46fbaf3",
		"author": "李贺",
		"id": "20368",
		"age": "唐代",
		"title": "黄家洞",
		"article": [
			"雀步蹙沙声促促，四尺角弓青石镞。",
			"黑幡三点铜鼓鸣，高作猿啼摇箭箙。",
			"彩巾缠踍幅半斜，溪头簇队映葛花。",
			"山潭晚雾吟白鼍，竹蛇飞蠹射金沙。",
			"闲驱竹马缓归家，官军自杀容州槎。"
		]
	},
	{
		"pageid": "shiwenv_6b30455fdd3c",
		"author": "苏轼",
		"id": "49436",
		"age": "宋代",
		"title": "定风波·莫听穿林打叶声",
		"article": [
			"三月七日，沙湖道中遇雨。雨具先去，同行皆狼狈，余独不觉，已而遂晴，故作此词。",
			"莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。",
			"料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。"
		]
	},
	{
		"pageid": "shiwenv_0220e3804687",
		"author": "黄庭坚",
		"id": "73406",
		"age": "宋代",
		"title": "次韵黄斌老所画横竹",
		"article": [
			"酒浇胸次不能平，吐出苍竹岁峥嵘。",
			"卧龙偃蹇雷不惊，公与此君俱忘形。",
			"晴窗影落石泓处，松煤浅染饱霜兔。",
			"中安三石使屈蟠，亦恐形全便飞去。"
		]
	},
	{
		"pageid": "shiwenv_d04b25484f36",
		"author": "岑参",
		"id": "9566",
		"age": "唐代",
		"title": "还高冠潭口留别舍弟",
		"article": [
			"昨日山有信，只今耕种时。",
			"遥传杜陵叟，怪我还山迟。",
			"独向潭上酌，无人林下期。",
			"东谿忆汝处，闲卧对鸬鹚。"
		]
	}
,
	{
		"pageid": "shiwenv_dff01ff4925b",
		"author": "王磐",
		"id": "71204",
		"age": "明代",
		"title": "朝天子·咏喇叭",
		"article": [
			"喇叭，唢呐，曲儿小腔儿大。官船来往乱如麻，全仗你抬声价。(唢呐 一作：锁呐； 声价 一作：身价)",
			"军听了军愁，民听了民怕。哪里去辨甚么真共假？",
			"眼见的吹翻了这家，吹伤了那家，只吹的水尽鹅飞罢！"
		]
	},
	{
		"pageid": "shiwenv_5a82def6aa69",
		"author": "辛弃疾",
		"id": "57734",
		"age": "宋代",
		"title": "一剪梅·游蒋山呈叶丞相",
		"article": [
			"独立苍茫醉不归。日暮天寒，归去来兮。探梅踏雪几何时。今我来思，杨柳依依。",
			"白石冈头曲岸西。一片闲愁，芳草萋萋。多情山鸟不须啼。桃李无言，下自成蹊。"
		]
	},
	{
		"pageid": "shiwenv_b2f7e2ac1223",
		"author": "柳宗元",
		"id": "71870",
		"age": "唐代",
		"title": "送元暠师诗",
		"article": [
			"侯门辞必服，忍位取悲增。",
			"去鲁心犹在，从周力未能。",
			"家山余五柳，人世遍千灯。",
			"莫让金钱施，无生道自弘。"
		]
	},
	{
		"pageid": "shiwenv_8ac2a2fae9c7",
		"author": "李延年",
		"id": "47938",
		"age": "两汉",
		"title": "李延年歌",
		"article": [
			"北方有佳人，绝世而独立。",
			"一顾倾人城，再顾倾人国。",
			"宁不知倾城与倾国？佳人难再得。"
		]
	},
	{
		"pageid": "shiwenv_dbb89539e933",
		"author": "佚名",
		"id": "121",
		"age": "先秦",
		"title": "有杕之杜",
		"article": [
			"有杕之杜，生于道左。彼君子兮，噬肯适我？中心好之，曷饮食之？",
			"有杕之杜，生于道周。彼君子兮，噬肯来游？中心好之，曷饮食之？"
		]
	},
	{
		"pageid": "shiwenv_29e8292e57f2",
		"author": "佚名",
		"id": "179",
		"age": "先秦",
		"title": "鸿雁",
		"article": [
			"鸿雁于飞，肃肃其羽。之子于征，劬劳于野。爰及矜人，哀此鳏寡。",
			"鸿雁于飞，集于中泽。之子于垣，百堵皆作。虽则劬劳，其究安宅？",
			"鸿雁于飞，哀鸣嗷嗷。维此哲人，谓我劬劳。维彼愚人，谓我宣骄。"
		]
	},
	{
		"pageid": "shiwenv_3bded6149257",
		"author": "方岳",
		"id": "72630",
		"age": "宋代",
		"title": "春思",
		"article": [
			"春风多可太忙生，长共花边柳外行。",
			"与燕作泥蜂酿蜜，才吹小雨又须晴。"
		]
	},
	{
		"pageid": "shiwenv_f505fb5c1f77",
		"author": "苏轼",
		"id": "49696",
		"age": "宋代",
		"title": "南乡子·席上劝李公择酒",
		"article": [
			"不到谢公台。明月清风好在哉。旧日髯孙何处去，重来。短李风流更上才。",
			"秋色渐摧颓。满院黄英映酒杯。看取桃花春二月，争开。尽是刘郎去后栽。"
		]
	},
	{
		"pageid": "shiwenv_2b4f808021e7",
		"author": "杜甫",
		"id": "11244",
		"age": "唐代",
		"title": "武侯庙",
		"article": [
			"遗庙丹青落，空山草木长。",
			"犹闻辞后主，不复卧南阳。"
		]
	},
	{
		"pageid": "shiwenv_6eafc286eeff",
		"author": "杜牧",
		"id": "72692",
		"age": "唐代",
		"title": "齐安郡中偶题·其一",
		"article": [
			"两竿落日溪桥上，半缕轻烟柳影中。",
			"多少绿荷相倚恨，一时回首背西风。"
		]
	}
,
	{
		"pageid": "shiwenv_325d2f85a89e",
		"author": "李隆基",
		"id": "425",
		"age": "唐代",
		"title": "经邹鲁祭孔子而叹之",
		"article": [
			"夫子何为者，栖栖一代中。",
			"地犹鄹氏邑，宅即鲁王宫。",
			"叹凤嗟身否，伤麟怨道穷。",
			"今看两楹奠，当与梦时同。"
		]
	},
	{
		"pageid": "shiwenv_885999023597",
		"author": "韦庄",
		"id": "38252",
		"age": "唐代",
		"title": "章台夜思",
		"article": [
			"清瑟怨遥夜，绕弦风雨哀。孤灯闻楚角，残月下章台。 ",
			"芳草已云暮，故人殊未来。乡书不可寄，秋雁又南回。"
		]
	},
	{
		"pageid": "shiwenv_cda0e25b4442",
		"author": "顾夐",
		"id": "71067",
		"age": "唐代",
		"title": "诉衷情·永夜抛人何处去",
		"article": [
			"永夜抛人何处去？绝来音。香阁掩，眉敛，月将沉。",
			"争忍不相寻？怨孤衾。换我心，为你心，始知相忆深。"
		]
	},
	{
		"pageid": "shiwenv_e0c2469a2834",
		"author": "郑思肖",
		"id": "69148",
		"age": "宋代",
		"title": "二砺",
		"article": [
			"愁里高歌梁父吟，犹如金玉戛商音。",
			"十年勾践亡吴计，七日包胥哭楚心。",
			"秋送新鸿哀破国，昼行饥虎齧空林。",
			"胸中有誓深于海，肯使神州竟陆沉？"
		]
	},
	{
		"pageid": "shiwenv_96eec499eca2",
		"author": "王维",
		"id": "5711",
		"age": "唐代",
		"title": "奉和圣制从蓬莱向兴庆阁道中留春雨中春望之作应制",
		"article": [
			"渭水自萦秦塞曲，黄山旧绕汉宫斜。",
			"銮舆迥出千门柳，阁道回看上苑花。",
			"云里帝城双凤阙，雨中春树万人家。",
			"为乘阳气行时令，不是宸游玩物华。"
		]
	},
	{
		"pageid": "shiwenv_8cec0c0e49b1",
		"author": "严蕊",
		"id": "66153",
		"age": "宋代",
		"title": "如梦令·道是梨花不是",
		"article": [
			"道是梨花不是。道是杏花不是。白白与红红，别是东风情味。曾记，曾记。人在武陵微醉。"
		]
	},
	{
		"pageid": "shiwenv_bc560704b539",
		"author": "辛弃疾",
		"id": "57766",
		"age": "宋代",
		"title": "贺新郎·三山雨中游西湖",
		"article": [
			"三山雨中游西湖有怀赵丞相经始",
			"翠浪吞平野。挽天河谁来照影，卧龙山下。烟雨偏宜晴更好，约略西施未嫁。待细把江山图画。千顷光中堆滟滪，似扁舟欲下瞿塘马。中有句，浩难写。",
			"诗人例入西湖社。记风流重来手种，绿阴成也。陌上游人夸故国，十里水晶台榭。更复道横空清夜。粉黛中洲歌妙曲，问当年鱼鸟无存者。堂上燕，又长夏。"
		]
	},
	{
		"pageid": "shiwenv_690fabd0ec78",
		"author": "韦庄",
		"id": "71810",
		"age": "唐代",
		"title": "浣溪沙·清晓妆成寒食天",
		"article": [
			"清晓妆成寒食天，柳球斜袅间花钿，卷帘直出画堂前。",
			"指点牡丹初绽朵，日高犹自凭朱栏，含嚬不语恨春残。"
		]
	},
	{
		"pageid": "shiwenv_ab39fbe7e3f3",
		"author": "李白",
		"id": "8222",
		"age": "唐代",
		"title": "东鲁门泛舟二首",
		"article": [
			"日落沙明天倒开，波摇石动水萦回。 ",
			"轻舟泛月寻溪转，疑是山阴雪后来。 ",
			"水作青龙盘石堤，桃花夹岸鲁门西。 ",
			"若教月下乘舟去，何啻风流到剡溪。 "
		]
	},
	{
		"pageid": "shiwenv_7ccd1778ba07",
		"author": "叶绍翁",
		"id": "71195",
		"age": "宋代",
		"title": "夜书所见",
		"article": [
			"萧萧梧叶送寒声，江上秋风动客情。",
			"知有儿童挑促织，夜深篱落一灯明。"
		]
	}
,
	{
		"pageid": "shiwenv_85515020d919",
		"author": "岑参",
		"id": "9365",
		"age": "唐代",
		"title": "寄左省杜拾遗",
		"article": [
			"联步趋丹陛，分曹限紫微。",
			"晓随天仗入，暮惹御香归。",
			"白发悲花落，青云羡鸟飞。",
			"圣朝无阙事，自觉谏书稀。"
		]
	},
	{
		"pageid": "shiwenv_dc21dcbbe53a",
		"author": "李白",
		"id": "7757",
		"age": "唐代",
		"title": "久别离",
		"article": [
			"别来几春未还家，玉窗五见樱桃花。",
			"况有锦字书，开缄使人嗟。",
			"至此肠断彼心绝。",
			"云鬟绿鬓罢梳结，愁如回飙乱白雪。",
			"去年寄书报阳台，今年寄书重相催。 ",
			"东风兮东风，为我吹行云使西来。",
			"待来竟不来，落花寂寂委青苔。"
		]
	},
	{
		"pageid": "shiwenv_63579de8b4d8",
		"author": "佚名",
		"id": "3",
		"age": "先秦",
		"title": "卷耳",
		"article": [
			"采采卷耳，不盈顷筐。嗟我怀人，寘彼周行。(寘 通：置)",
			"陟彼崔嵬，我马虺隤。我姑酌彼金罍，维以不永怀。",
			"陟彼高冈，我马玄黄。我姑酌彼兕觥，维以不永伤。",
			"陟彼砠矣，我马瘏矣，我仆痡矣，云何吁矣。"
		]
	},
	{
		"pageid": "shiwenv_804144e6b0dd",
		"author": "李煜",
		"id": "71074",
		"age": "五代",
		"title": "相见欢·无言独上西楼",
		"article": [
			"无言独上西楼，月如钩。寂寞梧桐深院锁清秋。",
			"剪不断，理还乱，是离愁。别是一般滋味在心头。(一般 一作：一番)"
		]
	},
	{
		"pageid": "shiwenv_804cfb54a51e",
		"author": "佚名",
		"id": "291",
		"age": "先秦",
		"title": "周颂·桓",
		"article": [
			"绥万邦，屡丰年。天命匪解，桓桓武王。保有厥士，于以四方，克定厥家。于昭于天，皇以间之。"
		]
	},
	{
		"pageid": "shiwenv_31a85138b286",
		"author": "于鹄",
		"id": "1230",
		"age": "唐代",
		"title": "江南曲",
		"article": [
			"偶向江边采白蘋，还随女伴赛江神。",
			"众中不敢分明语，暗掷金钱卜远人。"
		]
	},
	{
		"pageid": "shiwenv_64e14a81ec75",
		"author": "佚名",
		"id": "216",
		"age": "先秦",
		"title": "青蝇",
		"article": [
			"营营青蝇，止于樊。岂弟君子，无信谗言。",
			"营营青蝇，止于棘。谗人罔极，交乱四国。",
			"营营青蝇，止于榛。谗人罔极，构我二人。"
		]
	},
	{
		"pageid": "shiwenv_2eb65c1cb56f",
		"author": "石孝友",
		"id": "58590",
		"age": "宋代",
		"title": "鹧鸪天·一夜冰澌满玉壶",
		"article": [
			"一夜冰澌满玉壶。五更喜气动洪炉。门前桃李知麟集，庭下芝兰看鲤趋。 ",
			"泉脉动，草心苏。日长添得绣工夫。试询补衮弥缝手，真个曾添一线无。"
		]
	},
	{
		"pageid": "shiwenv_b359a0c1f04b",
		"author": "程垓",
		"id": "58248",
		"age": "宋代",
		"title": "卜算子·独自上层楼",
		"article": [
			"独自上层楼，楼外青山远。望以斜阳欲尽时，不见西飞雁。 ",
			"独自下层楼，楼下蛩声怨。待到黄昏月上时，依旧柔肠断。"
		]
	},
	{
		"pageid": "shiwenv_8ae732ff6cd8",
		"author": "陆游",
		"id": "71364",
		"age": "宋代",
		"title": "乙卯重五诗",
		"article": [
			"重五山村好，榴花忽已繁。",
			"粽包分两髻，艾束著危冠。",
			"旧俗方储药，羸躯亦点丹。",
			"日斜吾事毕，一笑向杯盘。"
		]
	}
,
	{
		"pageid": "shiwenv_003360d4a8d2",
		"author": "温庭筠",
		"id": "31845",
		"age": "唐代",
		"title": "题卢处士山居 / 处士卢岵山居",
		"article": [
			"西溪问樵客，遥识楚人家。",
			"古树老连石，急泉清露沙。 ",
			"千峰随雨暗，一径入云斜。",
			"日暮飞鸦集，满山荞麦花。"
		]
	},
	{
		"pageid": "shiwenv_2174c45d36e7",
		"author": "韩愈",
		"id": "72465",
		"age": "唐代",
		"title": "青青水中蒲二首",
		"article": [
			"青青中水蒲，下有一双鱼。",
			"君今上陇去，我在与谁居？",
			"青青水中蒲，长在水中居。",
			"寄语浮萍草，相随我不如。"
		]
	},
	{
		"pageid": "shiwenv_4f508e978d97",
		"author": "杜牧",
		"id": "27631",
		"age": "唐代",
		"title": "齐安郡中偶题二首",
		"article": [
			"两竿落日溪桥上，半缕轻烟柳影中。 ",
			"多少绿荷相倚恨，一时回首背西风。 ",
			"秋声无不搅离心，梦泽蒹葭楚雨深。 ",
			"自滴阶前大梧叶，干君何事动哀吟。"
		]
	},
	{
		"pageid": "shiwenv_d9ce66a29541",
		"author": "刘致",
		"id": "71671",
		"age": "元代",
		"title": "山坡羊·燕城述怀",
		"article": [
			"云山有意，轩裳无计，被西风吹断功名泪。",
			"去来兮，再休提！",
			"青山尽解招人醉，得失到头皆物理。",
			"得，他命里；失，咱命里。"
		]
	},
	{
		"pageid": "shiwenv_90af0bcf8129",
		"author": "苏轼",
		"id": "49399",
		"age": "宋代",
		"title": "木兰花令·次欧公西湖韵",
		"article": [
			"霜余已失长淮阔。空听潺潺清颍咽。佳人犹唱醉翁词，四十三年如电抹。",
			"草头秋露流珠滑。三五盈盈还二八。与余同是识翁人，惟有西湖波底月。"
		]
	},
	{
		"pageid": "shiwenv_8ffb6ad3de87",
		"author": "陆游",
		"id": "56078",
		"age": "宋代",
		"title": "鹊桥仙·一竿风月",
		"article": [
			"一竿风月，一蓑烟雨，家在钓台西住。卖鱼生怕近城门，况肯到红尘深处？",
			"潮生理棹，潮平系缆，潮落浩歌归去。时人错把比严光，我自是无名渔父。"
		]
	},
	{
		"pageid": "shiwenv_5be73e896080",
		"author": "辛弃疾",
		"id": "58003",
		"age": "宋代",
		"title": "江神子·赋梅寄余叔良",
		"article": [
			"暗香横路雪垂垂。晚风吹。晓风吹。花意争春，先出岁寒枝。毕竟一年春事了，缘太早，却成迟。",
			"未应全是雪霜姿。欲开时。未开时。粉面朱唇，一半点胭脂。醉里谤花花莫恨，浑冷淡，有谁知。"
		]
	},
	{
		"pageid": "shiwenv_b8018ba4cd0d",
		"author": "刘禹锡",
		"id": "71345",
		"age": "唐代",
		"title": "八月十五夜桃源玩月",
		"article": [
			"尘中见月心亦闲，况是清秋仙府间。",
			"凝光悠悠寒露坠，此时立在最高山。",
			"碧虚无云风不起，山上长松山下水。",
			"群动悠然一顾中，天高地平千万里。",
			"少君引我升玉坛，礼空遥请真仙官。",
			"云拼欲下星斗动，天乐一声肌骨寒。",
			"金霞昕昕渐东上，轮欹影促犹频望。",
			"绝景良时难再并，他年此日应惆怅。 "
		]
	},
	{
		"pageid": "shiwenv_2d23b7f17f02",
		"author": "李清照",
		"id": "52788",
		"age": "宋代",
		"title": "渔家傲·雪里已知春信至",
		"article": [
			"雪里已知春信至，寒梅点缀琼枝腻。香脸半开娇旖旎，当庭际，玉人浴出新妆洗。",
			"造化可能偏有意，故教明月玲珑地。共赏金尊沈绿蚁，莫辞醉，此花不与群花比。"
		]
	},
	{
		"pageid": "shiwenv_4a64bc1db8b9",
		"author": "阮籍",
		"id": "71638",
		"age": "魏晋",
		"title": "咏怀八十二首·其七十九",
		"article": [
			"林中有奇鸟，自言是凤凰。",
			"清朝饮醴泉，日夕栖山冈。",
			"高鸣彻九州，延颈望八荒。",
			"适逢商风起，羽翼自摧藏。",
			"一去昆仑西，何时复回翔。",
			"但恨处非位，怆悢使心伤。"
		]
	}
,
	{
		"pageid": "shiwenv_78fcd49a143e",
		"author": "杜甫",
		"id": "10865",
		"age": "唐代",
		"title": "送郑十八虔贬台州司户伤其临老陷贼之故阙为面别情见于诗",
		"article": [
			"郑公樗散鬓成丝，酒后常称老画师。",
			"万里伤心严谴日，百年垂死中兴时。",
			"苍惶已就长途往，邂逅无端出饯迟。",
			"便与先生应永诀，九重泉路尽交期。"
		]
	},
	{
		"pageid": "shiwenv_b132fee5c4d1",
		"author": "贺知章",
		"id": "5124",
		"age": "唐代",
		"title": "回乡偶书二首",
		"article": [
			"少小离家老大回，乡音无改鬓毛衰。(无改 一作：未改/难改)",
			"儿童相见不相识，笑问客从何处来。",
			"离别家乡岁月多，近来人事半消磨。",
			"惟有门前镜湖水，春风不改旧时波。"
		]
	},
	{
		"pageid": "shiwenv_9f24ca49186f",
		"author": "慧霖",
		"id": "71831",
		"age": "清代",
		"title": "闰中秋玩月",
		"article": [
			"禅边风味客边愁，馈我清光又满楼。",
			"一月可曾闲几日，百年难得闰中秋。",
			"菊花信待重阳久，桂子香闻上界留。",
			"遮莫圆明似前度，不知谁续广寒游。"
		]
	},
	{
		"pageid": "shiwenv_eb57c722b515",
		"author": "柳永",
		"id": "48401",
		"age": "宋代",
		"title": "鹤冲天·黄金榜上",
		"article": [
			"黄金榜上，偶失龙头望。明代暂遗贤，如何向。未遂风云便，争不恣狂荡。何须论得丧？才子词人，自是白衣卿相。",
			"烟花巷陌，依约丹青屏障。幸有意中人，堪寻访。且恁偎红倚翠，风流事，平生畅。青春都一饷。忍把浮名，换了浅斟低唱！"
		]
	},
	{
		"pageid": "shiwenv_b3e0a72bb046",
		"author": "李白",
		"id": "8452",
		"age": "唐代",
		"title": "观元丹丘坐巫山屏风",
		"article": [
			"昔游三峡见巫山，见画巫山宛相似。",
			"疑是天边十二峰，飞入君家彩屏里。",
			"寒松萧瑟如有声，阳台微茫如有情。",
			"锦衾瑶席何寂寂，楚王神女徒盈盈。",
			"高咫尺，如千里，翠屏丹崖粲如绮。",
			"苍苍远树围荆门，历历行舟泛巴水。",
			"水石潺湲万壑分，烟光草色俱氛氲。",
			"溪花笑日何年发，江客听猿几岁闻。",
			"使人对此心缅邈，疑入嵩丘梦彩云。 "
		]
	},
	{
		"pageid": "shiwenv_c3a6330ceb6f",
		"author": "杜甫",
		"id": "10735",
		"age": "唐代",
		"title": "客从",
		"article": [
			"客从南溟来，遗我泉客珠。",
			"珠中有隐字，欲辨不成书。",
			"缄之箧笥久，以俟公家须。",
			"开视化为血，哀今征敛无！"
		]
	},
	{
		"pageid": "shiwenv_7becd69f0d7d",
		"author": "纳兰性德",
		"id": "73384",
		"age": "清代",
		"title": "踏莎美人·清明",
		"article": [
			"拾翠归迟，踏春期近，香笺小迭邻姬讯。樱桃花谢已清明， 何事绿鬟斜亸、宝钗横。",
			"浅黛双弯，柔肠几寸，不堪更惹其他恨。 晓窗窥梦有流莺，也觉个侬憔悴、可怜生。"
		]
	},
	{
		"pageid": "shiwenv_5170e3deb778",
		"author": "温庭筠",
		"id": "72791",
		"age": "唐代",
		"title": "菩萨蛮·宝函钿雀金鸂鶒",
		"article": [
			"宝函钿雀金鸂鶒，沉香阁上吴山碧。杨柳又如丝，驿桥春雨时。",
			"画楼音信断，芳草江南岸。鸾镜与花枝，此情谁得知？"
		]
	},
	{
		"pageid": "shiwenv_b74d5fbc1455",
		"author": "纳兰性德",
		"id": "71792",
		"age": "清代",
		"title": "浣溪沙·庚申除夜",
		"article": [
			"收取闲心冷处浓，舞裙犹忆柘枝红。谁家刻烛待春风。",
			"竹叶樽空翻采燕，九枝灯灺颤金虫。风流端合倚天公。"
		]
	},
	{
		"pageid": "shiwenv_46e77c265577",
		"author": "王维",
		"id": "18010",
		"age": "唐代",
		"title": "秋夜曲",
		"article": [
			"桂魄初生秋露微，轻罗已薄未更衣。",
			"银筝夜久殷勤弄，心怯空房不忍归。"
		]
	}
,
	{
		"pageid": "shiwenv_c9a3880f42ff",
		"author": "蒋贻恭",
		"id": "41479",
		"age": "唐代",
		"title": "咏蚕",
		"article": [
			"辛勤得茧不盈筐，灯下缫丝恨更长。 ",
			"著处不知来处苦，但贪衣上绣鸳鸯。"
		]
	},
	{
		"pageid": "shiwenv_2c5c6680ea32",
		"author": "曾棨",
		"id": "71675",
		"age": "明代",
		"title": "维扬怀古",
		"article": [
			"广陵城里昔繁华，炀帝行宫接紫霞。",
			"玉树歌残犹有曲，锦帆归去已无家。",
			"楼台处处迷芳草，风雨年年怨落花。",
			"最是多情汴堤柳，春来依旧带栖鸦！"
		]
	},
	{
		"pageid": "shiwenv_5720758ac681",
		"author": "苏轼",
		"id": "49502",
		"age": "宋代",
		"title": "菩萨蛮·西湖",
		"article": [
			"秋风湖上萧萧雨。使君欲去还留住。今日漫留君。明朝愁杀人。",
			"佳人千点泪。洒向长河水。不用敛双蛾。路人啼更多。"
		]
	},
	{
		"pageid": "shiwenv_7dddb391682f",
		"author": "佚名",
		"id": "71101",
		"age": "先秦",
		"title": "学弈",
		"article": [
			"　　弈秋，通国之善弈者也。使弈秋诲二人弈，其一人专心致志，惟弈秋之为听；一人虽听之，一心以为有鸿鹄将至，思援弓缴而射之。虽与之俱学，弗若之矣。为是其智弗若与？曰：非然也。"
		]
	},
	{
		"pageid": "shiwenv_ee244e520c9b",
		"author": "苏轼",
		"id": "49435",
		"age": "宋代",
		"title": "定风波·两两轻红半晕腮",
		"article": [
			"十月九日，孟亨之置酒秋香亭。有双拒霜，独向君猷而开，坐客喜笑，以为非使君莫可当此花，故作是篇。",
			"两两轻红半晕腮，依依独为使君回。若道使君无此意，何为，双花不向别人开。",
			"但看低昂烟雨里，不已。劝君休诉十分杯。更问尊前狂副使。来岁。花开时节与谁来。"
		]
	},
	{
		"pageid": "shiwenv_62cff9eb637f",
		"author": "惠洪",
		"id": "64561",
		"age": "宋代",
		"title": "青玉案·丝槐烟柳长亭路",
		"article": [
			"丝槐烟柳长亭路，恨取次、分离去。日永如年愁难度。高城回首，暮云遮尽，目断人何处？",
			"解鞍旅舍天将暮，暗忆叮咛千万句。一寸柔肠情几许？薄衾孤枕，梦回人静，彻晓潇潇雨。"
		]
	},
	{
		"pageid": "shiwenv_7bf1f7878699",
		"author": "袁去华",
		"id": "55637",
		"age": "宋代",
		"title": "瑞鹤仙·郊原初过雨",
		"article": [
			"郊原初过雨。见败叶零乱，风定犹舞。斜阳挂深树。映浓愁浅黛，遥山眉妩。来时旧路。尚岩花、娇黄半吐。到而今，唯有溪边流水，见人如故。 ",
			"无语。邮亭深静，下马还寻，旧曾题处。无聊倦旅。伤离恨，最愁苦。纵收香藏镜，他年重到，人面桃花在否。念沈沈、小阁幽窗，有时梦去。"
		]
	},
	{
		"pageid": "shiwenv_4809b5e7a16a",
		"author": "王维",
		"id": "5749",
		"age": "唐代",
		"title": "竹里馆",
		"article": [
			"独坐幽篁里，弹琴复长啸。",
			"深林人不知，明月来相照。"
		]
	},
	{
		"pageid": "shiwenv_dc5ca0ec80dd",
		"author": "柳永",
		"id": "48306",
		"age": "宋代",
		"title": "少年游·参差烟树灞陵桥",
		"article": [
			"参差烟树灞陵桥，风物尽前朝。衰杨古柳，几经攀折，憔悴楚宫腰。 ",
			"夕阳闲淡秋光老，离思满蘅皋。一曲阳关，断肠声尽，独自凭兰桡。"
		]
	},
	{
		"pageid": "shiwenv_2c8592d5eb0b",
		"author": "王实甫",
		"id": "70252",
		"age": "元代",
		"title": "十二月过尧民歌·别情",
		"article": [
			"自别后遥山隐隐，更那堪远水粼粼。",
			"见杨柳飞绵滚滚，对桃花醉脸醺醺。",
			"透内阁香风阵阵，掩重门暮雨纷纷。",
			"怕黄昏忽地又黄昏，不销魂怎地不销魂。",
			"新啼痕压旧啼痕，断肠人忆断肠人。",
			"今春香肌瘦几分？缕带宽三寸。"
		]
	}
,
	{
		"pageid": "shiwenv_850d5ff4f60a",
		"author": "佚名",
		"id": "157",
		"age": "先秦",
		"title": "九罭",
		"article": [
			"九罭之鱼，鳟鲂。我觏之子，衮衣绣裳。",
			"鸿飞遵渚，公归无所，於女信处。",
			"鸿飞遵陆，公归不复，於女信宿。",
			"是以有衮衣兮，无以我公归兮，无使我心悲兮。"
		]
	},
	{
		"pageid": "shiwenv_ad2afa338c0b",
		"author": "吴文英",
		"id": "62186",
		"age": "宋代",
		"title": "渡江云三犯·西湖清明",
		"article": [
			"羞红颦浅恨，晚风未落，片绣点重茵。旧堤分燕尾，桂棹轻鸥，宝勒倚残云。千丝怨碧，渐路入、仙坞迷津。肠漫回，隔花时见，背面楚腰身。 ",
			"逡巡。题门惆怅，堕履牵萦，数幽期难准。还始觉、留情缘眼，宽带因春。明朝事与孤烟冷，做满湖、风雨愁人。山黛暝，尘波澹绿无痕。"
		]
	},
	{
		"pageid": "shiwenv_888beab9cc48",
		"author": "刘昚虚",
		"id": "13105",
		"age": "唐代",
		"title": "阙题",
		"article": [
			"道由白云尽，春与青溪长。",
			"时有落花至，远随流水香。",
			"闲门向山路，深柳读书堂。",
			"幽映每白日，清辉照衣裳。"
		]
	},
	{
		"pageid": "shiwenv_c5050ba26652",
		"author": "贺铸",
		"id": "50512",
		"age": "宋代",
		"title": "人南渡·兰芷满汀洲",
		"article": [
			"兰芷满汀洲，游丝横路。罗袜尘生步，迎顾。整鬟颦黛，脉脉两情难语。细风吹柳絮，人南渡。",
			"回首旧游，山无重数。花底深朱户，何处？半黄梅子，向晚一帘疏雨。断魂分付与，春将去。"
		]
	},
	{
		"pageid": "shiwenv_0f0c0a8e5e30",
		"author": "向子諲",
		"id": "52987",
		"age": "宋代",
		"title": "阮郎归·绍兴乙卯大雪行鄱阳道中",
		"article": [
			"江南江北雪漫漫，遥知易水寒。同云深处望三关，断肠山又山。",
			"天可老，海能翻，消除此恨难。频闻遣使问平安，几时鸾辂还？"
		]
	},
	{
		"pageid": "shiwenv_31dd7d07323c",
		"author": "杨万里",
		"id": "70970",
		"age": "宋代",
		"title": "小池",
		"article": [
			"泉眼无声惜细流，树阴照水爱晴柔。",
			"小荷才露尖尖角，早有蜻蜓立上头。"
		]
	},
	{
		"pageid": "shiwenv_59fbbceb36f9",
		"author": "欧阳修",
		"id": "48843",
		"age": "宋代",
		"title": "临江仙·记得金銮同唱第",
		"article": [
			"记得金銮同唱第，春风上国繁华。如今薄宦老天涯。十年岐路，空负曲江花。",
			"闻说阆山通阆苑，楼高不见君家。孤城寒日等闲斜。离愁难尽，红树远连霞。"
		]
	},
	{
		"pageid": "shiwenv_9e4872c8ca30",
		"author": "辛弃疾",
		"id": "57944",
		"age": "宋代",
		"title": "西江月·遣兴",
		"article": [
			"醉里且贪欢笑，要愁那得工夫。",
			"近来始觉古人书。信著全无是处。(著 通：着)",
			"昨夜松边醉倒，问松我醉何如。",
			"只疑松动要来扶。以手推松曰去。"
		]
	},
	{
		"pageid": "shiwenv_a7455a973329",
		"author": "辛弃疾",
		"id": "57816",
		"age": "宋代",
		"title": "鹧鸪天·黄沙道中",
		"article": [
			"句里春风正剪裁。溪山一片画图开。轻鸥自趁虚船去，荒犬还迎野妇回。",
			"松共竹，翠成堆。要擎残雪斗疏梅。乱鸦毕竟无才思，时把琼瑶蹴下来。"
		]
	},
	{
		"pageid": "shiwenv_e3f70c2277aa",
		"author": "佚名",
		"id": "71079",
		"age": "五代",
		"title": "鹊踏枝·叵耐灵鹊多谩语",
		"article": [
			"叵耐灵鹊多谩语，送喜何曾有凭据？几度飞来活捉取，锁上金笼休共语。",
			"比拟好心来送喜，谁知锁我在金笼里。欲他征夫早归来，腾身却放我向青云里。"
		]
	}
,
	{
		"pageid": "shiwenv_1861e53f0f7e",
		"author": "李白",
		"id": "8356",
		"age": "唐代",
		"title": "苏台览古",
		"article": [
			"旧苑荒台杨柳新，菱歌清唱不胜春。 ",
			"只今惟有西江月，曾照吴王宫里人。"
		]
	},
	{
		"pageid": "shiwenv_b5b2ba43d533",
		"author": "吴潜",
		"id": "61490",
		"age": "宋代",
		"title": "满江红·送李御带珙",
		"article": [
			"红玉阶前，问何事、翩然引去。湖海上、一汀鸥鹭，半帆烟雨。报国无门空自怨，济时有策从谁吐。过垂虹亭下系扁舟，鲈堪煮。 ",
			"拚一醉，留君住。歌一曲，送君路。遍江南江北，欲归何处。世事悠悠浑未了，年光冉冉今如许。试举头、一笑问青天，天无语。"
		]
	},
	{
		"pageid": "shiwenv_cb35ff27ddf8",
		"author": "苏轼",
		"id": "49434",
		"age": "宋代",
		"title": "少年游·润州作",
		"article": [
			"去年相送，余杭门外，飞雪似杨花。今年春尽，杨花似雪，犹不见还家。",
			"对酒卷帘邀明月，风露透窗纱。恰似姮娥怜双燕，分明照、画梁斜。"
		]
	},
	{
		"pageid": "shiwenv_47847fb84bee",
		"author": "王维",
		"id": "5719",
		"age": "唐代",
		"title": "酬郭给事",
		"article": [
			"洞门高阁霭馀辉，桃李阴阴柳絮飞。",
			"禁里疏钟官舍晚，省中啼鸟吏人稀。",
			"晨摇玉佩趋金殿，夕奉天书拜琐闱。",
			"强欲从君无那老，将因卧病解朝衣。"
		]
	},
	{
		"pageid": "shiwenv_a4d089e3c67c",
		"author": "吕不韦 撰",
		"id": "72481",
		"age": "先秦",
		"title": "掩耳盗铃",
		"article": [
			"　　范氏之亡也，百姓有得钟者，欲负而走，则钟大不可负；以锤毁之，钟况然有声。恐人闻之而夺己也，遽掩其耳。恶人闻之，可也；恶己自闻之，悖也！"
		]
	},
	{
		"pageid": "shiwenv_e16c715d4df4",
		"author": "吴文英",
		"id": "62355",
		"age": "宋代",
		"title": "金盏子·赋秋壑西湖小筑",
		"article": [
			"卜筑西湖，种翠萝犹傍，软红尘里。来往载清吟，为偏爱吾庐，画船频繁。笑携雨色晴光，入春明朝市。石桥锁，烟霞五百名仙，第一人是。",
			"临酒论深意。流光转、莺花任乱委。冷然九秋肺腑，应多梦、岩扃冷云空翠。漱流枕石幽情，写猗兰绿绮。专城处，他山小队登临，待西风起。"
		]
	},
	{
		"pageid": "shiwenv_c840e2e3d32d",
		"author": "顾敻",
		"id": "71510",
		"age": "五代",
		"title": "虞美人·触帘风送景阳钟",
		"article": [
			"触帘风送景阳钟，鸳被绣花重。晓帷初卷冷烟浓，翠匀粉黛好仪容，思娇慵。",
			"起来无语理朝妆，宝匣镜凝光。绿荷相倚满池塘。露清枕簟藕花香，恨悠扬。"
		]
	},
	{
		"pageid": "shiwenv_58451154ff25",
		"author": "韩愈",
		"id": "17824",
		"age": "唐代",
		"title": "答张十一功曹",
		"article": [
			"山净江空水见沙，哀猿啼处两三家。",
			"筼筜竞长纤纤笋，踯躅闲开艳艳花。",
			"未报君恩知死所，莫令炎瘴送生涯。",
			"吟君诗罢看双鬓，斗觉霜毛一半加。"
		]
	},
	{
		"pageid": "shiwenv_958cd1e3c484",
		"author": "苏轼",
		"id": "49419",
		"age": "宋代",
		"title": "临江仙·送王缄",
		"article": [
			"忘却成都来十载，因君未免思量。凭将清泪洒江阳。故山知好在，孤客自悲凉。 ",
			"坐上别愁君未见，归来欲断无肠。殷勤且更尽离觞。此身如传舍，何处是吾乡。"
		]
	},
	{
		"pageid": "shiwenv_9be245f73a72",
		"author": "仲殊",
		"id": "65472",
		"age": "宋代",
		"title": "柳梢青·吴中",
		"article": [
			"岸草平沙。吴王故苑，柳袅烟斜。雨后寒轻，风前香软，春在梨花。",
			"行人一棹天涯。酒醒处，残阳乱鸦。门外秋千，墙头红粉，深院谁家？"
		]
	}
,
	{
		"pageid": "shiwenv_0f81015a040c",
		"author": "李白",
		"id": "8345",
		"age": "唐代",
		"title": "早发白帝城 / 白帝下江陵",
		"article": [
			"朝辞白帝彩云间，千里江陵一日还。",
			"两岸猿声啼不住，轻舟已过万重山。"
		]
	},
	{
		"pageid": "shiwenv_d91cffae4133",
		"author": "元好问",
		"id": "72108",
		"age": "金朝",
		"title": "水调歌头·赋三门津",
		"article": [
			"黄河九天上，人鬼瞰重关。长风怒卷高浪，飞洒日光寒。峻似吕梁千仞，壮似钱塘八月，直下洗尘寰。万象入横溃，依旧一峰闲。",
			"仰危巢，双鹄过，杳难攀。人间此险何用，万古袐神奸。不用燃犀下照，未必佽飞强射，有力障狂澜。唤取骑鲸客，挝鼓过银山。"
		]
	},
	{
		"pageid": "shiwenv_33ae1f800c18",
		"author": "罗隐",
		"id": "35716",
		"age": "唐代",
		"title": "自遣",
		"article": [
			"得即高歌失即休，多愁多恨亦悠悠。",
			"今朝有酒今朝醉，明日愁来明日愁。"
		]
	},
	{
		"pageid": "shiwenv_aad8362c3855",
		"author": "鲍照",
		"id": "72182",
		"age": "南北朝",
		"title": "拟行路难·其一",
		"article": [
			"奉君金卮之美酒，玳瑁玉匣之雕琴。",
			"七彩芙蓉之羽帐，九华蒲萄之锦衾。",
			"红颜零落岁将暮，寒光宛转时欲沉。",
			"愿君裁悲且减思，听我抵节行路吟。",
			"不见柏梁铜雀上，宁闻古时清吹音？"
		]
	},
	{
		"pageid": "shiwenv_ab26e5957ea3",
		"author": "杜甫",
		"id": "11060",
		"age": "唐代",
		"title": "客亭",
		"article": [
			"秋窗犹曙色，落木更天风。",
			"日出寒山外，江流宿雾中。",
			"圣朝无弃物，老病已成翁。",
			"多少残生事，飘零任转蓬。"
		]
	},
	{
		"pageid": "shiwenv_890505562738",
		"author": "鱼玄机",
		"id": "42956",
		"age": "唐代",
		"title": "隔汉江寄子安",
		"article": [
			"江南江北愁望，相思相忆空吟。",
			"鸳鸯暖卧沙浦，鸂鶒闲飞橘林。",
			"烟里歌声隐隐，渡头月色沉沉。",
			"含情咫尺千里，况听家家远砧。"
		]
	},
	{
		"pageid": "shiwenv_c27b959d054a",
		"author": "欧阳修",
		"id": "48731",
		"age": "宋代",
		"title": "采桑子·残霞夕照西湖好",
		"article": [
			"残霞夕照西湖好，花坞苹汀，十顷波平，野岸无人舟自横。 ",
			"西南月上浮云散，轩槛凉生。莲芰香清。水面风来酒面醒。"
		]
	},
	{
		"pageid": "shiwenv_d78b6331098e",
		"author": "曹操",
		"id": "48006",
		"age": "两汉",
		"title": "龟虽寿",
		"article": [
			"神龟虽寿，犹有竟时。",
			"腾蛇乘雾，终为土灰。(腾 一作：螣)",
			"老骥伏枥，志在千里。",
			"烈士暮年，壮心不已。",
			"盈缩之期，不但在天；",
			"养怡之福，可得永年。",
			"幸甚至哉，歌以咏志。"
		]
	},
	{
		"pageid": "shiwenv_ae20659aff8c",
		"author": "孟浩然",
		"id": "7312",
		"age": "唐代",
		"title": "望洞庭湖赠张丞相 / 临洞庭湖赠张丞相",
		"article": [
			"八月湖水平，涵虚混太清。",
			"气蒸云梦泽，波撼岳阳城。",
			"欲济无舟楫，端居耻圣明。",
			"坐观垂钓者，徒有羡鱼情。"
		]
	},
	{
		"pageid": "shiwenv_d2ac0510ac16",
		"author": "王夫之",
		"id": "70712",
		"age": "清代",
		"title": "更漏子·本意",
		"article": [
			"斜月横，疏星炯。不道秋宵真永。声缓缓，滴泠泠。双眸未易扃。",
			"霜叶坠，幽虫絮，薄酒何曾得醉。天下事，少年心。分明点点深。"
		]
	}
,
	{
		"pageid": "shiwenv_82d8a183ad88",
		"author": "佚名",
		"id": "153",
		"age": "先秦",
		"title": "鸱鸮",
		"article": [
			"鸱鸮鸱鸮，既取我子，无毁我室。恩斯勤斯，鬻子之闵斯。",
			"迨天之未阴雨，彻彼桑土，绸缪牖户。今女下民，或敢侮予？",
			"予手拮据，予所捋荼。予所蓄租，予口卒瘏，曰予未有室家。",
			"予羽谯谯，予尾翛翛，予室翘翘。风雨所漂摇，予维音哓哓！"
		]
	},
	{
		"pageid": "shiwenv_8e82b970247d",
		"author": "李煜",
		"id": "597",
		"age": "唐代",
		"title": "赐宫人庆奴",
		"article": [
			"风情渐老见春羞，到处消魂感旧游。 ",
			"多谢长条似相识，强垂烟态拂人头。"
		]
	},
	{
		"pageid": "shiwenv_8293e7ba3e7e",
		"author": "李白",
		"id": "7895",
		"age": "唐代",
		"title": "驾去温泉后赠杨山人",
		"article": [
			"少年落魄楚汉间，风尘萧瑟多苦颜。",
			"自言管葛竟谁许，长吁莫错还闭关。",
			"一朝君王垂拂拭，剖心输丹雪胸臆。",
			"忽蒙白日回景光，直上青云生羽翼。",
			"幸陪鸾辇出鸿都，身骑飞龙天马驹。",
			"王公大人借颜色，金璋紫绶来相趋。",
			"当时结交何纷纷，片言道合惟有君。",
			"待吾尽节报明主，然后相携卧白云。 "
		]
	},
	{
		"pageid": "shiwenv_e9b1a8b4def0",
		"author": "王维",
		"id": "5737",
		"age": "唐代",
		"title": "鹿柴",
		"article": [
			"空山不见人，但闻人语响。",
			"返景入深林，复照青苔上。"
		]
	},
	{
		"pageid": "shiwenv_05fab4d9e3fc",
		"author": "李白",
		"id": "8487",
		"age": "唐代",
		"title": "白田马上闻莺",
		"article": [
			"黄鹂啄紫椹，五月鸣桑枝。",
			"我行不记日，误作阳春时。",
			"蚕老客未归，白田已缫丝。",
			"驱马又前去，扪心空自悲。"
		]
	},
	{
		"pageid": "shiwenv_21b0e475c609",
		"author": "陈维崧",
		"id": "70726",
		"age": "清代",
		"title": "沁园春·咏菜花",
		"article": [
			"极目离离，遍地濛濛，官桥野塘。正杏腮低亚，添他旖旎；柳丝浅拂，益尔轻飏。绣袜才挑，罗裙可择，小摘情亲也不妨。风流甚，映粉红墙低，一片鹅黄。",
			"曾经舞榭歌场，却付与空园锁夕阳。纵非花非草，也来蝶闹；和烟和雨，惯引蜂忙。每到年时，此花娇处，观里夭桃已断肠。沉吟久，怕落红如海，流入春江。"
		]
	},
	{
		"pageid": "shiwenv_d8ef0e3c1e5a",
		"author": "晏殊",
		"id": "48663",
		"age": "宋代",
		"title": "踏莎行·碧海无波",
		"article": [
			"碧海无波，瑶台有路。思量便合双飞去。当时轻别意中人，山长水远知何处。 ",
			"绮席凝尘，香闺掩雾。红笺小字凭谁附。高楼目尽欲黄昏，梧桐叶上萧萧雨。"
		]
	},
	{
		"pageid": "shiwenv_4b21381d3a76",
		"author": "范仲淹",
		"id": "72390",
		"age": "宋代",
		"title": "江上渔者",
		"article": [
			"江上往来人，但爱鲈鱼美。",
			"君看一叶舟，出没风波里。"
		]
	},
	{
		"pageid": "shiwenv_019a051fa6ba",
		"author": "湘驿女子",
		"id": "46045",
		"age": "唐代",
		"title": "题玉泉溪",
		"article": [
			"红树醉秋色，碧溪弹夜弦。",
			"佳期不可再，风雨杳如年。"
		]
	},
	{
		"pageid": "shiwenv_ce3c37b59630",
		"author": "子兰",
		"id": "43868",
		"age": "唐代",
		"title": "秋日思旧山",
		"article": [
			"咸言上国繁华，岂谓帝城羁旅。",
			"十点五点残萤，千声万声秋雨。",
			"白云江上故乡，月下风前吟处。",
			"欲去不去迟迟，未展平生所伫。"
		]
	}
,
	{
		"pageid": "shiwenv_a2d4945c0287",
		"author": "杜甫",
		"id": "11372",
		"age": "唐代",
		"title": "有叹",
		"article": [
			"壮心久零落，白首寄人间。天下兵常斗，江东客未还。 ",
			"穷猿号雨雪，老马怯关山。武德开元际，苍生岂重攀。"
		]
	},
	{
		"pageid": "shiwenv_15b917386aaa",
		"author": "高启",
		"id": "71340",
		"age": "明代",
		"title": "送陈秀才还沙上省墓",
		"article": [
			"满衣血泪与尘埃，乱后还乡亦可哀。",
			"风雨梨花寒食过，几家坟上子孙来？"
		]
	},
	{
		"pageid": "shiwenv_3cac5d38b286",
		"author": "周邦彦",
		"id": "51169",
		"age": "宋代",
		"title": "齐天乐·绿芜凋尽台城路",
		"article": [
			"绿芜凋尽台城路，殊乡又逢秋晚。暮雨生寒，鸣蛩劝织，深阁时闻裁剪。云窗静掩。叹重拂罗裀，顿疏花簟。尚有綀囊，露萤清夜照书卷。",
			"荆江留滞最久，故人相望处，离思何限。渭水西风，长安乱叶，空忆诗情宛转，凭高眺远。正玉液新篘，蟹螯初荐。醉倒山翁，但愁斜照敛。"
		]
	},
	{
		"pageid": "shiwenv_16e6302c2a03",
		"author": "李白",
		"id": "8431",
		"age": "唐代",
		"title": "翰林读书言怀呈集贤诸学士",
		"article": [
			"晨趋紫禁中，夕待金门诏。",
			"观书散遗帙，探古穷至妙。",
			"片言苟会心，掩卷忽而笑。",
			"青蝇易相点，白雪难同调。",
			"本是疏散人，屡贻褊促诮。",
			"云天属清朗，林壑忆游眺。",
			"或时清风来，闲倚栏下啸。",
			"严光桐庐溪，谢客临海峤。",
			"功成谢人间，从此一投钓。 "
		]
	},
	{
		"pageid": "shiwenv_8141c656a273",
		"author": "岑参",
		"id": "9749",
		"age": "唐代",
		"title": "碛中作",
		"article": [
			"走马西来欲到天，辞家见月两回圆。",
			"今夜不知何处宿，平沙万里绝人烟。"
		]
	},
	{
		"pageid": "shiwenv_be1894114330",
		"author": "李白",
		"id": "8481",
		"age": "唐代",
		"title": "春夜洛城闻笛 / 春夜洛阳城闻笛",
		"article": [
			"谁家玉笛暗飞声，散入春风满洛城。 ",
			"此夜曲中闻折柳，何人不起故园情。"
		]
	},
	{
		"pageid": "shiwenv_75957e2a4d1e",
		"author": "龚自珍",
		"id": "69403",
		"age": "清代",
		"title": "咏史",
		"article": [
			"金粉东南十五州，万重恩怨属名流。",
			"牢盆狎客操全算，团扇才人踞上游。",
			"避席畏闻文字狱，著书都为稻粱谋。",
			"田横五百人安在，难道归来尽列侯？"
		]
	},
	{
		"pageid": "shiwenv_9c3492cdd963",
		"author": "佚名",
		"id": "72426",
		"age": "两汉",
		"title": "雉子班",
		"article": [
			"雉子，班如此。之于雉梁。无以吾翁孺，雉子。知得雉子高蜚止，黄鹄蜚，之以千里，王可思。雄来蜚从雌，视子趋一雉。雉子，车大驾马滕，被王送行所中。尧羊蜚从王孙行。"
		]
	},
	{
		"pageid": "shiwenv_731e2a19594e",
		"author": "李白",
		"id": "8180",
		"age": "唐代",
		"title": "宣州谢脁楼饯别校书叔云",
		"article": [
			"弃我去者，昨日之日不可留；",
			"乱我心者，今日之日多烦忧。",
			"长风万里送秋雁，对此可以酣高楼。",
			"蓬莱文章建安骨，中间小谢又清发。",
			"俱怀逸兴壮思飞，欲上青天览明月。(览 通：揽；明月 一作：日月)",
			"抽刀断水水更流，举杯销愁愁更愁。(销愁 一作 消愁）",
			"人生在世不称意，明朝散发弄扁舟。"
		]
	},
	{
		"pageid": "shiwenv_be50b27cbd27",
		"author": "陈维崧",
		"id": "70725",
		"age": "清代",
		"title": "虞美人·无聊",
		"article": [
			"无聊笑捻花枝说，处处鹃啼血。好花须映好楼台，休傍秦关蜀栈战场开。",
			"倚楼极目深愁绪，更对东风语。好风休簸战旗红，早送鲥鱼如雪过江东。"
		]
	}
,
	{
		"pageid": "shiwenv_4c70331a0482",
		"author": "长孙氏",
		"id": "505",
		"age": "唐代",
		"title": "春游曲",
		"article": [
			"上苑桃花朝日明，兰闺艳妾动春情。",
			"井上新桃偷面色，檐边嫩柳学身轻。",
			"花中来去看舞蝶，树上长短听啼莺。",
			"林下何须逺借问，出众风流旧有名。"
		]
	},
	{
		"pageid": "shiwenv_e4e857b69f7b",
		"author": "秦观",
		"id": "50249",
		"age": "宋代",
		"title": "踏莎行·郴州旅舍",
		"article": [
			"雾失楼台，月迷津渡。桃源望断无寻处。可堪孤馆闭春寒，杜鹃声里斜阳暮。 ",
			"驿寄梅花，鱼传尺素。砌成此恨无重数。郴江幸自绕郴山，为谁流下潇湘去。"
		]
	},
	{
		"pageid": "shiwenv_26ccdd16a08b",
		"author": "康有为",
		"id": "70824",
		"age": "清代",
		"title": "蝶恋花·记得珠帘初卷处",
		"article": [
			"记得珠帘初卷处，人倚阑干，被酒刚微醉。翠叶飘零秋自语，晓风吹堕横塘路。",
			"词客看花心意苦，坠粉零香，果是谁相误。三十六陂飞细雨，明朝颜色难如故。"
		]
	},
	{
		"pageid": "shiwenv_75f517e12a1d",
		"author": "吴涛",
		"id": "70952",
		"age": "宋代",
		"title": "绝句",
		"article": [
			"游子春衫已试单，桃花飞尽野梅酸。",
			"怪来一夜蛙声歇，又作东风十日寒。"
		]
	},
	{
		"pageid": "shiwenv_cc49be2ad10a",
		"author": "和凝",
		"id": "71994",
		"age": "五代",
		"title": "河满子·正是破瓜年纪",
		"article": [
			"正是破瓜年纪，含情惯得人饶。桃李精神鹦鹉舌，可堪虚度良宵。却爱蓝罗裙子，羡他长束纤腰。"
		]
	},
	{
		"pageid": "shiwenv_edc361c45f20",
		"author": "孟浩然",
		"id": "7257",
		"age": "唐代",
		"title": "秋宵月下有怀",
		"article": [
			"秋空明月悬，光彩露沾湿。",
			"惊鹊栖未定，飞萤卷帘入。",
			"庭槐寒影疏，邻杵夜声急。",
			"佳期旷何许，望望空伫立。"
		]
	},
	{
		"pageid": "shiwenv_d192b1fa7769",
		"author": "陆游",
		"id": "72644",
		"age": "宋代",
		"title": "梅花绝句·其二",
		"article": [
			"幽谷那堪更北枝，年年自分着花迟。",
			"高标逸韵君知否，正是层冰积雪时。"
		]
	},
	{
		"pageid": "shiwenv_0daa9748bcb5",
		"author": "白居易",
		"id": "22492",
		"age": "唐代",
		"title": "暮江吟",
		"article": [
			"一道残阳铺水中，半江瑟瑟半江红。",
			"可怜九月初三夜，露似真珠月似弓。(真珠 通 珍珠)"
		]
	},
	{
		"pageid": "shiwenv_320ab1fb5cb1",
		"author": "吴文英",
		"id": "62252",
		"age": "宋代",
		"title": "丁香结·夷则商秋日海棠",
		"article": [
			"香袅红霏，影高银烛，曾纵夜游浓醉。正锦温琼腻。被燕踏、暖雪惊翻庭砌。马嘶人散后，秋风换、故园梦里。吴霜融晓，陡觉暗动偷春花意。 ",
			"还似。海雾冷仙山，唤觉环儿半睡。浅薄朱唇，娇羞艳色，自伤时背。帘外寒挂澹月，向日秋千地。怀春情不断，犹带相思旧子。"
		]
	},
	{
		"pageid": "shiwenv_7c4871063513",
		"author": "谢灵运",
		"id": "48080",
		"age": "南北朝",
		"title": "邻里相送至方山",
		"article": [
			"祗役出皇邑，相期憩瓯越。",
			"解缆及流潮，怀旧不能发。",
			"析析就衰林，皎皎明秋月。",
			"含情易为盈，遇物难可歇。",
			"积疴谢生虑，寡欲罕所阙。",
			"资此永幽栖，岂伊年岁别。",
			"各勉日新志，音尘慰寂蔑。"
		]
	}
,
	{
		"pageid": "shiwenv_c3a6330ceb6f",
		"author": "杜甫",
		"id": "10735",
		"age": "唐代",
		"title": "客从",
		"article": [
			"客从南溟来，遗我泉客珠。",
			"珠中有隐字，欲辨不成书。",
			"缄之箧笥久，以俟公家须。",
			"开视化为血，哀今征敛无！"
		]
	},
	{
		"pageid": "shiwenv_6931ee3149d0",
		"author": "李贺",
		"id": "20378",
		"age": "唐代",
		"title": "致酒行",
		"article": [
			"零落栖迟一杯酒，主人奉觞客长寿。",
			"主父西游困不归，家人折断门前柳。",
			"吾闻马周昔作新丰客，天荒地老无人识。",
			"空将笺上两行书，直犯龙颜请恩泽。",
			"我有迷魂招不得，雄鸡一声天下白。",
			"少年心事当拿云，谁念幽寒坐呜呃。(拿云 一作：拂云 / 擎云)"
		]
	},
	{
		"pageid": "shiwenv_f89bb354834e",
		"author": "杜荀鹤",
		"id": "38176",
		"age": "唐代",
		"title": "田翁",
		"article": [
			"白发星星筋力衰，种田犹自伴孙儿。",
			"官苗若不平平纳，任是丰年也受饥。"
		]
	},
	{
		"pageid": "shiwenv_b76b98cb96cb",
		"author": "陈与义",
		"id": "71894",
		"age": "宋代",
		"title": "送人归京师",
		"article": [
			"门外子规啼未休，山村落日梦悠悠。",
			"故园便是无兵马，犹有归时一段愁。"
		]
	},
	{
		"pageid": "shiwenv_89368b52b9cf",
		"author": "李商隐",
		"id": "28638",
		"age": "唐代",
		"title": "杜司勋",
		"article": [
			"高楼风雨感斯文，短翼差池不及群。",
			"刻意伤春复伤别，人间惟有杜司勋。"
		]
	},
	{
		"pageid": "shiwenv_d87229be0d7a",
		"author": "杜甫",
		"id": "11343",
		"age": "唐代",
		"title": "咏怀古迹五首·其一",
		"article": [
			"支离东北风尘际，漂泊西南天地间。",
			"三峡楼台淹日月，五溪衣服共云山。",
			"羯胡事主终无赖，词客哀时且未还。",
			"庾信平生最萧瑟，暮年诗赋动江关。"
		]
	},
	{
		"pageid": "shiwenv_0261a9020b27",
		"author": "郑文妻",
		"id": "68719",
		"age": "宋代",
		"title": "忆秦娥·花深深",
		"article": [
			"花深深。一钩罗袜行花阴。行花阴。闲将柳带，细结同心。 ",
			"日边消息空沈沈。画眉楼上愁登临。愁登临。海棠开后，望到如今。"
		]
	},
	{
		"pageid": "shiwenv_a73bf3bf9923",
		"author": "刘过",
		"id": "59159",
		"age": "宋代",
		"title": "西江月·堂上谋臣尊俎",
		"article": [
			"堂上谋臣尊俎，边头将士干戈。天时地利与人和，“燕可伐欤？”曰：“可”。",
			"今日楼台鼎鼐，明年带砺山河。大家齐唱《大风歌》，不日四方来贺。"
		]
	},
	{
		"pageid": "shiwenv_6ab1350e59f2",
		"author": "方干",
		"id": "35497",
		"age": "唐代",
		"title": "题君山",
		"article": [
			"曾于方外见麻姑，闻说君山自古无。",
			"元是昆仑山顶石，海风吹落洞庭湖。"
		]
	},
	{
		"pageid": "shiwenv_fba12c7d35ac",
		"author": "陆游",
		"id": "56035",
		"age": "宋代",
		"title": "月上海棠·斜阳废苑朱门闭",
		"article": [
			"成都城南有蜀王旧苑，尤多梅，皆二百余年古木",
			"斜阳废苑朱门闭。吊兴亡、遣恨泪痕里。淡淡宫梅，也依然、点酥剪水。凝愁处，似忆宣华旧事。 ",
			"行人别有凄凉意。折幽香、谁与寄千里。伫立江皋，杳难逢、陇头归骑。音尘远，楚天危楼独倚。宣华，故蜀苑名。 "
		]
	}
,
	{
		"pageid": "shiwenv_b629f4ffa566",
		"author": "陈毅",
		"id": "71239",
		"age": "现代",
		"title": "青松",
		"article": [
			"大雪压青松，青松挺且直。 ",
			"要知松高洁，待到雪化时。"
		]
	},
	{
		"pageid": "shiwenv_a8f249803e2c",
		"author": "李白",
		"id": "7833",
		"age": "唐代",
		"title": "长相思三首·其二",
		"article": [
			"日色已尽花含烟，月明欲素愁不眠。",
			"赵瑟初停凤凰柱，蜀琴欲奏鸳鸯弦。",
			"此曲有意无人传，愿随春风寄燕然，忆君迢迢隔青天。",
			"昔日横波目，今成流泪泉。",
			"不信妾肠断，归来看取明镜前。"
		]
	},
	{
		"pageid": "shiwenv_be67d8c5c2ea",
		"author": "张籍",
		"id": "20135",
		"age": "唐代",
		"title": "凉州词三首",
		"article": [
			"边城暮雨雁飞低，芦笋初生渐欲齐。",
			"无数铃声遥过碛，应驮白练到安西。",
			"古镇城门白碛开，胡兵往往傍沙堆。",
			"巡边使客行应早，欲问平安无使来。",
			"风林关里水东流，白草黄榆六十秋。",
			"边将皆承主恩泽，无人解道取凉州。"
		]
	},
	{
		"pageid": "shiwenv_f090d65212f4",
		"author": "辛弃疾",
		"id": "57678",
		"age": "宋代",
		"title": "西江月·夜行黄沙道中",
		"article": [
			"明月别枝惊鹊，清风半夜鸣蝉。稻花香里说丰年，听取蛙声一片。 ",
			"七八个星天外，两三点雨山前。旧时茅店社林边，路转溪桥忽见。(溪桥 一作：溪头)"
		]
	},
	{
		"pageid": "shiwenv_f365de8fa7dc",
		"author": "杜公瞻",
		"id": "72632",
		"age": "隋代",
		"title": "咏同心芙蓉",
		"article": [
			"灼灼荷花瑞，亭亭出水中。",
			"一茎孤引绿，双影共分红。",
			"色夺歌人脸，香乱舞衣风。",
			"名莲自可念，况复两心同。"
		]
	},
	{
		"pageid": "shiwenv_f59eabceb75d",
		"author": "韩愈",
		"id": "17826",
		"age": "唐代",
		"title": "湘中酬张十一功曹",
		"article": [
			"休垂绝徼千行泪，共泛清湘一叶舟。 ",
			"今日岭猿兼越鸟，可怜同听不知愁。"
		]
	},
	{
		"pageid": "shiwenv_3a5b72491056",
		"author": "吴文英",
		"id": "62268",
		"age": "宋代",
		"title": "花犯·谢黄复庵除夜寄古梅枝",
		"article": [
			"翦横枝，清溪分影，翛然镜空晓。小窗春到。怜夜冷孀娥，相伴孤照。古苔泪锁霜千点，苍华人共老。料浅雪、黄昏驿路，飞香遗冻草。 ",
			"行云梦中认琼娘，冰肌瘦，窈窕风前纤缟。残醉醒，屏山外、翠禽声小。寒泉贮、绀壶渐暖，年事对、青灯惊换了。但恐舞、一帘胡蝶，玉龙吹又杳。"
		]
	},
	{
		"pageid": "shiwenv_c19522fd74e1",
		"author": "王守仁",
		"id": "71787",
		"age": "明代",
		"title": "次韵陆佥宪元日春晴",
		"article": [
			"城里夕阳城外雪，相将十里异阴晴。",
			"也知造物曾何意，底事人心苦未平。",
			"柏府楼台衔倒影，茅茨松竹泻寒声。",
			"布衾莫谩愁僵卧，积素还多达曙明。"
		]
	},
	{
		"pageid": "shiwenv_e5b5c4d23caa",
		"author": "李白",
		"id": "8486",
		"age": "唐代",
		"title": "宣城见杜鹃花 / 子规",
		"article": [
			"蜀国曾闻子规鸟，宣城还见杜鹃花。 ",
			"一叫一回肠一断，三春三月忆三巴。"
		]
	},
	{
		"pageid": "shiwenv_e94da9a28f4d",
		"author": "郑锡",
		"id": "13287",
		"age": "唐代",
		"title": "送客之江西",
		"article": [
			"乘轺奉紫泥，泽国渺天涯。",
			"九派春潮满，孤帆暮雨低。",
			"草深莺断续，花落水东西。",
			"更有高堂处，知君路不迷。"
		]
	}
,
	{
		"pageid": "shiwenv_0b8d6953bb35",
		"author": "李白",
		"id": "8259",
		"age": "唐代",
		"title": "九日",
		"article": [
			"今日云景好，水绿秋山明。",
			"携壶酌流霞，搴菊泛寒荣。",
			"地远松石古，风扬弦管清。",
			"窥觞照欢颜，独笑还自倾。",
			"落帽醉山月，空歌怀友生。"
		]
	},
	{
		"pageid": "shiwenv_20f791f840dd",
		"author": "佚名",
		"id": "30",
		"age": "先秦",
		"title": "终风",
		"article": [
			"终风且暴，顾我则笑，谑浪笑敖，中心是悼。",
			"终风且霾，惠然肯来，莫往莫来，悠悠我思。",
			"终风且曀，不日有曀，寤言不寐，愿言则嚏。",
			"曀曀其阴，虺虺其雷，寤言不寐，愿言则怀。"
		]
	},
	{
		"pageid": "shiwenv_3d961475d9df",
		"author": "佚名",
		"id": "215",
		"age": "先秦",
		"title": "车舝",
		"article": [
			"间关车之舝兮，思娈季女逝兮。匪饥匪渴，德音来括。虽无好友？式燕且喜。",
			"依彼平林，有集维鷮。辰彼硕女，令德来教。式燕且誉，好尔无射。",
			"虽无旨酒？式饮庶几。虽无嘉肴？式食庶几。虽无德与女？式歌且舞？",
			"陟彼高冈，析其柞薪。析其柞薪，其叶湑兮。鲜我觏尔，我心写兮。",
			"高山仰止，景行行止。四牡騑騑，六辔如琴。觏尔新婚，以慰我心。"
		]
	},
	{
		"pageid": "shiwenv_40c90f9029c1",
		"author": "王安石",
		"id": "72349",
		"age": "宋代",
		"title": "读孟尝君传",
		"article": [
			"　　世皆称孟尝君能得士，士以故归之，而卒赖其力以脱于虎豹之秦。嗟乎！孟尝君特鸡鸣狗盗之雄耳，岂足以言得士？不然，擅齐之强，得一士焉，宜可以南面而制秦，尚何取鸡鸣狗盗之力哉？夫鸡鸣狗盗之出其门，此士之所以不至也。"
		]
	},
	{
		"pageid": "shiwenv_47297dcbd569",
		"author": "戎昱",
		"id": "13917",
		"age": "唐代",
		"title": "霁雪 / 韩舍人书窗残雪",
		"article": [
			"风卷寒云暮雪晴，江烟洗尽柳条轻。",
			"檐前数片无人扫，又得书窗一夜明。"
		]
	},
	{
		"pageid": "shiwenv_6c992fd4a020",
		"author": "崔涂",
		"id": "36991",
		"age": "唐代",
		"title": "初过汉江",
		"article": [
			"襄阳好向岘亭看，人物萧条值岁阑。",
			"为报习家多置酒，夜来风雪过江寒。"
		]
	},
	{
		"pageid": "shiwenv_e82b69ba3dd3",
		"author": "辛弃疾",
		"id": "57589",
		"age": "宋代",
		"title": "祝英台近·晚春",
		"article": [
			"宝钗分，桃叶渡，烟柳暗南浦。怕上层楼，十日九风雨。断肠片片飞红，都无人管，更谁劝、啼莺声住？",
			"鬓边觑，试把花卜归期，才簪又重数。罗帐灯昏，哽咽梦中语：是他春带愁来，春归何处？却不解、带将愁去。"
		]
	},
	{
		"pageid": "shiwenv_dbd4afc2839d",
		"author": "佚名",
		"id": "21",
		"age": "先秦",
		"title": "小星",
		"article": [
			"嘒彼小星，三五在东。肃肃宵征，夙夜在公。寔命不同。",
			"嘒彼小星，维参与昴。肃肃宵征，抱衾与裯。寔命不犹。"
		]
	},
	{
		"pageid": "shiwenv_1ad6b2dc8dae",
		"author": "李商隐",
		"id": "28750",
		"age": "唐代",
		"title": "可叹",
		"article": [
			"幸会东城宴未回，年华忧共水相催。",
			"梁家宅里秦宫入，赵后楼中赤凤来。",
			"冰簟且眠金镂枕，琼筵不醉玉交杯。",
			"宓妃愁坐芝田馆，用尽陈王八斗才。"
		]
	},
	{
		"pageid": "shiwenv_678308609fb3",
		"author": "辛弃疾",
		"id": "57538",
		"age": "宋代",
		"title": "水调歌头·舟次扬州和人韵",
		"article": [
			"落日塞尘起，胡骑猎清秋。汉家组练十万，列监耸高楼。谁道投鞭飞渡，忆昔鸣髇血污，风雨佛狸愁。季子正年少，匹马黑貂裘。 ",
			"今老矣，搔白首，过扬州。倦游欲去江上，手种橘千头。二客东南名胜，万卷诗书事业，尝试与君谋。莫射南山虎，直觅富民侯。"
		]
	}
,
	{
		"pageid": "shiwenv_12c487f7a589",
		"author": "杜甫",
		"id": "70863",
		"age": "唐代",
		"title": "梦李白二首·其二",
		"article": [
			"浮云终日行，游子久不至。",
			"三夜频梦君，情亲见君意。",
			"告归常局促，苦道来不易。",
			"江湖多风波，舟楫恐失坠。",
			"出门搔白首，若负平生志。",
			"冠盖满京华，斯人独憔悴。",
			"孰云网恢恢，将老身反累。",
			"千秋万岁名，寂寞身后事。"
		]
	},
	{
		"pageid": "shiwenv_364f2ae4314a",
		"author": "际智",
		"id": "71549",
		"age": "清代",
		"title": "咏新竹",
		"article": [
			"此君志欲擎天碧，耸出云头高百尺。",
			"只恐年深化作龙，一朝飞去不留迹。"
		]
	},
	{
		"pageid": "shiwenv_02a67d34bc9b",
		"author": "柳永",
		"id": "48212",
		"age": "宋代",
		"title": "早梅芳·海霞红",
		"article": [
			"海霞红，山烟翠。故都风景繁华地。谯门画戟，下临万井，金碧楼台相倚。芰荷浦溆，杨柳汀洲，映虹桥倒影，兰舟飞棹，游人聚散，一片湖光里。",
			"汉元侯，自从破虏征蛮，峻陟枢庭贵。筹帷厌久，盛年昼锦，归来吾乡我里。铃斋少讼，宴馆多欢，未周星，便恐皇家，图任勋贤，又作登庸计。"
		]
	},
	{
		"pageid": "shiwenv_db7b591574cc",
		"author": "许浑",
		"id": "28335",
		"age": "唐代",
		"title": "汴河亭",
		"article": [
			"广陵花盛帝东游，先劈昆仑一派流。",
			"百二禁兵辞象阙，三千宫女下龙舟。",
			"凝云鼓震星辰动，拂浪旗开日月浮。",
			"四海义师归有道，迷楼还似景阳楼。"
		]
	},
	{
		"pageid": "shiwenv_1d7baee8f622",
		"author": "辛弃疾",
		"id": "57633",
		"age": "宋代",
		"title": "贺新郎·赋琵琶",
		"article": [
			"凤尾龙香拨。自开元霓裳曲罢，几番风月？最苦浔阳江头客，画舸亭亭待发。记出塞、黄云堆雪。马上离愁三万里，望昭阳宫殿孤鸿没。弦解语，恨难说。",
			"辽阳驿使音尘绝。琐窗寒、轻拢慢捻，泪珠盈睫。推手含情还却手，一抹《梁州》哀彻。千古事，云飞烟灭。贺老定场无消息，想沉香亭北繁华歇，弹到此，为呜咽。"
		]
	},
	{
		"pageid": "shiwenv_d778e1d657dd",
		"author": "苏轼",
		"id": "49648",
		"age": "宋代",
		"title": "天仙子·走马探花花发未",
		"article": [
			"走马探花花发未。人与化工俱不易。千回来绕百回看，蜂作婢，莺为使。谷雨清明空屈指。",
			"白发卢郎情未已。一夜翦刀收玉蕊。尊前还对断肠红。人有泪，花无意。明日酒醒应满地。"
		]
	},
	{
		"pageid": "shiwenv_5d4461a76655",
		"author": "韦庄",
		"id": "73321",
		"age": "五代",
		"title": "清平乐·莺啼残月",
		"article": [
			"莺啼残月，绣阁香灯灭。门外马嘶郎欲别，正是落花时节。",
			"妆成不画蛾眉，含愁独倚金扉，去路香尘莫扫，扫即郎去归迟。"
		]
	},
	{
		"pageid": "shiwenv_1e992b769155",
		"author": "戴复古",
		"id": "66602",
		"age": "宋代",
		"title": "贺新郎·寄丰真州",
		"article": [
			"忆把金罍酒。叹别来、光阴荏苒，江湖宿留。世事不堪频着眼，赢得两眉长皱。但东望、故人翘首。木落山空天远大，送飞鸿、北去伤怀久。天下事，公知否。 ",
			"钱塘风月西湖柳。渡江来、百年机会，从前未有。唤起东山丘壑梦，莫惜风霜老手。要整顿、封疆如旧。早晚枢庭开幕府，是英雄、尽为公奔走。看金印，大如斗。"
		]
	},
	{
		"pageid": "shiwenv_2eecfb5a442c",
		"author": "辛弃疾",
		"id": "57762",
		"age": "宋代",
		"title": "水调歌头·壬子三山被召陈端仁给事饮饯席上作",
		"article": [
			"长恨复长恨，裁作短歌行。何人为我楚舞，听我楚狂声？余既滋兰九畹，又树蕙之百亩，秋菊更餐英。门外沧浪水，可以濯吾缨。",
			"一杯酒，问何似，身后名？人间万事，毫发常重泰山轻。悲莫悲生离别，乐莫乐新相识，儿女古今情。富贵非吾事，归与白鸥盟。"
		]
	},
	{
		"pageid": "shiwenv_769dcc288d97",
		"author": "谢朓",
		"id": "48108",
		"age": "南北朝",
		"title": "之宣城郡出新林浦向板桥",
		"article": [
			"江路西南永，归流东北骛。",
			"天际识归舟，云中辨江树。",
			"旅思倦摇摇，孤游昔已屡。",
			"既欢怀禄情，复协沧洲趣。",
			"嚣尘自兹隔，赏心于此遇。",
			"虽无玄豹姿，终隐南山雾。"
		]
	}
,
	{
		"pageid": "shiwenv_838d9b401572",
		"author": "龚自珍",
		"id": "71044",
		"age": "清代",
		"title": "己亥杂诗·其二百二十",
		"article": [
			"九州生气恃风雷，万马齐喑究可哀。",
			"我劝天公重抖擞，不拘一格降人才。"
		]
	},
	{
		"pageid": "shiwenv_2b90d75b722a",
		"author": "杜荀鹤",
		"id": "38188",
		"age": "唐代",
		"title": "泾溪",
		"article": [
			"泾溪石险人兢慎，终岁不闻倾覆人。",
			"却是平流无石处，时时闻说有沉沦。"
		]
	},
	{
		"pageid": "shiwenv_895ca1ad44af",
		"author": "陆游",
		"id": "56077",
		"age": "宋代",
		"title": "鹊桥仙·华灯纵博",
		"article": [
			"华灯纵博，雕鞍驰射，谁记当年豪举。酒徒一半取封侯，独去作、江边渔父。",
			"轻舟八尺，低篷三扇，占断苹洲烟雨。镜湖元自属闲人，又何必、君恩赐与。"
		]
	},
	{
		"pageid": "shiwenv_c19522fd74e1",
		"author": "王守仁",
		"id": "71787",
		"age": "明代",
		"title": "次韵陆佥宪元日春晴",
		"article": [
			"城里夕阳城外雪，相将十里异阴晴。",
			"也知造物曾何意，底事人心苦未平。",
			"柏府楼台衔倒影，茅茨松竹泻寒声。",
			"布衾莫谩愁僵卧，积素还多达曙明。"
		]
	},
	{
		"pageid": "shiwenv_78d87710b39b",
		"author": "谢灵运",
		"id": "71761",
		"age": "南北朝",
		"title": "行田登海口盘屿山",
		"article": [
			"齐景恋遄台，周穆厌紫宫。",
			"牛山空洒涕，瑶池实欢悰。",
			"年迫愿岂申，游远心能通。",
			"大宝不欢娱，况乃守畿封。",
			"羁苦孰云慰，观海藉朝风。",
			"莫辨洪波极，谁知大壑东。",
			"依稀采菱歌，仿佛含颦容。",
			"遨游碧沙渚，游衍丹山峰。"
		]
	},
	{
		"pageid": "shiwenv_e0c2469a2834",
		"author": "郑思肖",
		"id": "69148",
		"age": "宋代",
		"title": "二砺",
		"article": [
			"愁里高歌梁父吟，犹如金玉戛商音。",
			"十年勾践亡吴计，七日包胥哭楚心。",
			"秋送新鸿哀破国，昼行饥虎齧空林。",
			"胸中有誓深于海，肯使神州竟陆沉？"
		]
	},
	{
		"pageid": "shiwenv_9fc50f382e93",
		"author": "欧阳修",
		"id": "69072",
		"age": "宋代",
		"title": "戏答元珍",
		"article": [
			"春风疑不到天涯，二月山城未见花。",
			"残雪压枝犹有桔，冻雷惊笋欲抽芽。",
			"夜闻归雁生乡思，病入新年感物华。",
			"曾是洛阳花下客，野芳虽晚不须嗟。"
		]
	},
	{
		"pageid": "shiwenv_343a059d32c7",
		"author": "孟浩然",
		"id": "7430",
		"age": "唐代",
		"title": "田家元日",
		"article": [
			"昨夜斗回北，今朝岁起东。",
			"我年已强仕，无禄尚忧农。",
			"桑野就耕父，荷锄随牧童。",
			"田家占气候，共说此年丰。"
		]
	},
	{
		"pageid": "shiwenv_7873cf3de5a7",
		"author": "李清照",
		"id": "71346",
		"age": "宋代",
		"title": "行香子·天与秋光",
		"article": [
			"天与秋光，转转情伤，探金英知近重阳。薄衣初试，绿蚁新尝，渐一番风，一番雨，一番凉。",
			"黄昏院落，凄凄惶惶，酒醒时往事愁肠。那堪永夜，明月空床。闻砧声捣，蛩声细，漏声长。"
		]
	},
	{
		"pageid": "shiwenv_c42f7310604a",
		"author": "陈羽",
		"id": "18090",
		"age": "唐代",
		"title": "从军行",
		"article": [
			"海畔风吹冻泥裂，枯桐叶落枝梢折。 ",
			"横笛闻声不见人，红旗直上天山雪。"
		]
	}
,
	{
		"pageid": "shiwenv_403f9d7a471f",
		"author": "毛文锡",
		"id": "47174",
		"age": "唐代",
		"title": "更漏子·春夜阑",
		"article": [
			"春夜阑，春恨切，花外子规啼月。人不见，梦难凭，红纱一点灯。",
			"偏怨别，是芳节，庭下丁香千结。宵雾散，晓霞晖，梁间双燕飞。"
		]
	},
	{
		"pageid": "shiwenv_3572da0519d5",
		"author": "纳兰性德",
		"id": "73329",
		"age": "清代",
		"title": "忆江南·宿双林禅院有感",
		"article": [
			"心灰尽、有发未全僧。风雨消磨生死别，似曾相识只孤檠，情在不能醒。",
			"摇落后，清吹那堪听。淅沥暗飘金井叶，乍闻风定又钟声，薄福荐倾城。"
		]
	},
	{
		"pageid": "shiwenv_37b8a98fc36b",
		"author": "严忠济",
		"id": "70574",
		"age": "元代",
		"title": "天净沙·宁可少活十年",
		"article": [
			"宁可少活十年，休得一日无权，大丈夫时乖命蹇。有朝一日天随人愿，赛田文养客三千。"
		]
	},
	{
		"pageid": "shiwenv_a92d0dce2bda",
		"author": "苏轼",
		"id": "49642",
		"age": "宋代",
		"title": "临江仙·赠王友道",
		"article": [
			"谁道东阳都瘦损，凝然点漆精神。瑶林终自隔风尘。试看披鹤氅，仍是谪仙人。 ",
			"省可清言挥玉尘，真须保器全真。风流何似道家纯。不应同蜀客，惟爱卓文君。"
		]
	},
	{
		"pageid": "shiwenv_6ed686e89556",
		"author": "佚名",
		"id": "109",
		"age": "先秦",
		"title": "陟岵",
		"article": [
			"陟彼岵兮，瞻望父兮。父曰：嗟！予子行役，夙夜无已。上慎旃哉，犹来！无止！",
			"陟彼屺兮，瞻望母兮。母曰：嗟！予季行役，夙夜无寐。上慎旃哉，犹来！无弃！",
			"陟彼冈兮，瞻望兄兮。兄曰：嗟！予弟行役，夙夜必偕。上慎旃哉，犹来！无死！"
		]
	},
	{
		"pageid": "shiwenv_ba7a01063233",
		"author": "纳兰性德",
		"id": "71491",
		"age": "清代",
		"title": "菩萨蛮·朔风吹散三更雪",
		"article": [
			"朔风吹散三更雪，倩魂犹恋桃花月。梦好莫催醒，由他好处行。",
			"无端听画角，枕畔红冰薄。塞马一声嘶，残星拂大旗。"
		]
	},
	{
		"pageid": "shiwenv_5d53e3823c40",
		"author": "范成大",
		"id": "71334",
		"age": "宋代",
		"title": "清明日狸渡道中",
		"article": [
			"洒洒沾巾雨，披披侧帽风。花燃山色里，柳卧水声中。",
			"石马立当道，纸鸢鸣半空。墦间人散後，乌鸟正西东。"
		]
	},
	{
		"pageid": "shiwenv_f16f81bf5eea",
		"author": "吴潜",
		"id": "61492",
		"age": "宋代",
		"title": "满江红·齐山绣春台",
		"article": [
			"十二年前，曾上到、绣春台顶。双脚健、不烦筇杖，透岩穿岭。老去渐消狂气习，重来依旧佳风景。想牧之、千载尚神游，空山冷。 ",
			"山之下，江流永。江之外，淮山暝。望中原何处，虎狼犹梗。勾蠡规模非浅近，石苻事业真俄顷。问古今、宇宙竟如何，无人省。"
		]
	},
	{
		"pageid": "shiwenv_d79f91648c29",
		"author": "柳宗元",
		"id": "18305",
		"age": "唐代",
		"title": "戏题石门长老东轩",
		"article": [
			"石门长老身如梦，旃檀成林手所种。",
			"坐来念念非昔人，万遍莲花为谁用？",
			"如今七十自忘机，贪爱都忘筋力微。",
			"莫向东轩春野望，花开日出雉皆飞。"
		]
	},
	{
		"pageid": "shiwenv_5d328ed37998",
		"author": "李白",
		"id": "8308",
		"age": "唐代",
		"title": "登新平楼",
		"article": [
			"去国登兹楼，怀归伤暮秋。",
			"天长落日远，水净寒波流。",
			"秦云起岭树，胡雁飞沙洲。",
			"苍苍几万里，目极令人愁。"
		]
	}
,
	{
		"pageid": "shiwenv_a2aa42ed1673",
		"author": "晏几道",
		"id": "49176",
		"age": "宋代",
		"title": "清平乐·千花百草",
		"article": [
			"千花百草。送得春归了。拾蕊人稀红渐少。叶底杏青梅小。 ",
			"小琼闲抱琵琶。雪香微透轻纱。正好一枝娇艳，当筵独占韶华。"
		]
	},
	{
		"pageid": "shiwenv_a8f44614071a",
		"author": "白居易",
		"id": "71298",
		"age": "唐代",
		"title": "池上",
		"article": [
			"小娃撑小艇，偷采白莲回。",
			"不解藏踪迹，浮萍一道开。"
		]
	},
	{
		"pageid": "shiwenv_ca730908c1e5",
		"author": "常建",
		"id": "71320",
		"age": "唐代",
		"title": "塞下曲四首·其一",
		"article": [
			"玉帛朝回望帝乡，乌孙归去不称王。",
			"天涯静处无征战，兵气销为日月光。"
		]
	},
	{
		"pageid": "shiwenv_a2dfb7f36a38",
		"author": "苏轼",
		"id": "49519",
		"age": "宋代",
		"title": "翻香令·金炉犹暖麝煤残",
		"article": [
			"金炉犹暖麝煤残。惜香更把宝钗翻。重闻处，余熏在，这一番、气味胜从前。",
			"背人偷盖小蓬山。更将沈水暗同然。且图得，氤氲久，为情深、嫌怕断头烟。"
		]
	},
	{
		"pageid": "shiwenv_d82805d3e870",
		"author": "陈亮",
		"id": "58943",
		"age": "宋代",
		"title": "点绛唇·咏梅月",
		"article": [
			"一夜相思，水边清浅横枝瘦。小窗如昼，情共香俱透。",
			"清入梦魂，千里人长久。君知否？雨孱云愁，格调还依旧。"
		]
	},
	{
		"pageid": "shiwenv_6130e1fe40bb",
		"author": "王安石",
		"id": "73361",
		"age": "宋代",
		"title": "白沟行",
		"article": [
			"白沟河边蕃塞地，送迎蕃使年年事。",
			"蕃马常来射狐兔，汉兵不道传烽燧。",
			"万里鉏耰接塞垣，幽燕桑叶暗川原。",
			"棘门灞上徒儿戏，李牧廉颇莫更论。"
		]
	},
	{
		"pageid": "shiwenv_d6b1537edc13",
		"author": "李白",
		"id": "8346",
		"age": "唐代",
		"title": "秋下荆门",
		"article": [
			"霜落荆门江树空，布帆无恙挂秋风。",
			"此行不为鲈鱼鲙，自爱名山入剡中。"
		]
	},
	{
		"pageid": "shiwenv_75cc56bf7094",
		"author": "高骈",
		"id": "47522",
		"age": "唐代",
		"title": "山亭夏日",
		"article": [
			"绿树阴浓夏日长，楼台倒影入池塘。",
			"水晶帘动微风起，满架蔷薇一院香。(水晶帘 一作 水精帘）"
		]
	},
	{
		"pageid": "shiwenv_d1e07474d2e2",
		"author": "白朴",
		"id": "70621",
		"age": "元代",
		"title": "沉醉东风·渔夫",
		"article": [
			"黄芦岸白蘋渡口，绿柳堤红蓼滩头。虽无刎颈交，却有忘机友，点秋江白鹭沙鸥。傲杀人间万户侯，不识字烟波钓叟。"
		]
	},
	{
		"pageid": "shiwenv_c37568ca5046",
		"author": "苏轼",
		"id": "49713",
		"age": "宋代",
		"title": "千秋岁·次韵少游",
		"article": [
			"岛边天外， 未老身先退。 珠泪溅， 丹衷碎。 声摇苍玉佩、色重黄金带。一万里，斜阳正与长安对。",
			"道远谁云会，罪大天能盖。君命重，臣节在。新恩犹可觊，旧学终能难改。吾已矣，乘桴且恁浮于海。"
		]
	}
,
	{
		"pageid": "shiwenv_33bdeb40ff69",
		"author": "纳兰性德",
		"id": "73331",
		"age": "清代",
		"title": "金缕曲·姜西溟言别赋此赠之",
		"article": [
			"谁复留君住。叹人生、几翻离合，便成迟暮。最忆西窗同剪烛，却话家山夜雨。不道只、暂时相聚。衮衮长江萧萧木，送遥天、白雁哀鸣去。黄叶下，秋如许。",
			"曰归因甚添愁绪。料强似、冷烟寒月，栖迟梵宇。一事伤心君落魄，两鬓飘萧未遇。有解忆、长安儿女。裘敝入门空太息，信古来、才命真相负。身世恨，共谁语？"
		]
	},
	{
		"pageid": "shiwenv_04642f13ebcb",
		"author": "赵佶",
		"id": "52680",
		"age": "宋代",
		"title": "燕山亭·北行见杏花",
		"article": [
			"裁剪冰绡，轻叠数重，淡著胭脂匀注。新样靓妆，艳溢香融，羞杀蕊珠宫女。易得凋零，更多少、无情风雨。愁苦。闲院落凄凉，几番春暮。（闲院 一作：问院)",
			"凭寄离恨重重，者双燕，何曾会人言语。天遥地远，万水千山，知他故宫何处。怎不思量，除梦里、有时曾去。无据，和梦也新来不做。"
		]
	},
	{
		"pageid": "shiwenv_91da00bee5c9",
		"author": "苏舜钦",
		"id": "72229",
		"age": "宋代",
		"title": "淮中晚泊犊头",
		"article": [
			"春阴垂野草青青，时有幽花一树明。",
			"晚泊孤舟古祠下，满川风雨看潮生。"
		]
	},
	{
		"pageid": "shiwenv_135ca0e1e93a",
		"author": "纳兰性德",
		"id": "71556",
		"age": "清代",
		"title": "咏笼莺",
		"article": [
			"何处金衣客，栖栖翠幙中。",
			"有心惊晓梦，无计啭春风。",
			"漫逐梁间燕，谁巢井上桐。",
			"空将云路翼，缄恨在雕笼。"
		]
	},
	{
		"pageid": "shiwenv_1487c80f5db4",
		"author": "秦观",
		"id": "50246",
		"age": "宋代",
		"title": "木兰花·秋容老尽芙蓉院",
		"article": [
			"秋容老尽芙蓉院。草上霜花匀似翦。西楼促坐酒杯深，风压绣帘香不卷。",
			"玉纤慵整银筝雁。红袖时笼金鸭暖。岁华一任委西风，独有春红留醉脸。"
		]
	},
	{
		"pageid": "shiwenv_433b9ec674cf",
		"author": "王勃",
		"id": "3163",
		"age": "唐代",
		"title": "滕王阁诗",
		"article": [
			"滕王高阁临江渚，佩玉鸣鸾罢歌舞。",
			"画栋朝飞南浦云，珠帘暮卷西山雨。",
			"闲云潭影日悠悠，物换星移几度秋。",
			"阁中帝子今何在？槛外长江空自流。"
		]
	},
	{
		"pageid": "shiwenv_ed3504a25e60",
		"author": "李商隐",
		"id": "29048",
		"age": "唐代",
		"title": "题白石莲花寄楚公",
		"article": [
			"白石莲花谁所共，六时长捧佛前灯。",
			"空庭苔藓饶霜露，时梦西山老病僧。",
			"大海龙宫无限地，诸天雁塔几多层。",
			"漫夸鹙子真罗汉，不会牛车是上乘。"
		]
	},
	{
		"pageid": "shiwenv_75d100bc0c09",
		"author": "杜甫",
		"id": "10390",
		"age": "唐代",
		"title": "同诸公登慈恩寺塔",
		"article": [
			"高标跨苍天，烈风无时休。自非旷士怀，登兹翻百忧。",
			"方知象教力，足可追冥搜。仰穿龙蛇窟，始出枝撑幽。",
			"七星在北户，河汉声西流。羲和鞭白日，少昊行清秋。",
			"秦山忽破碎，泾渭不可求。俯视但一气，焉能辨皇州。",
			"回首叫虞舜，苍梧云正愁。惜哉瑶池饮，日晏昆仑丘。",
			"黄鹄去不息，哀鸣何所投。君看随阳雁，各有稻粱谋。 "
		]
	},
	{
		"pageid": "shiwenv_eba76b17a96e",
		"author": "牛希济",
		"id": "47200",
		"age": "五代",
		"title": "谒金门·秋已暮",
		"article": [
			"秋已暮，重叠关山岐路。嘶马摇鞭何处去？晓禽霜满树。",
			"梦断禁城钟鼓，泪滴枕檀无数。一点凝红和薄雾，翠蛾愁不语！"
		]
	},
	{
		"pageid": "shiwenv_4246821ad836",
		"author": "佚名",
		"id": "205",
		"age": "先秦",
		"title": "鼓钟",
		"article": [
			"鼓钟将将，淮水汤汤，忧心且伤。淑人君子，怀允不忘。",
			"鼓钟喈喈，淮水湝湝，忧心且悲。淑人君子，其德不回。",
			"鼓钟伐鼛，淮有三洲，忧心且妯。淑人君子，其德不犹。",
			"鼓钟钦钦，鼓瑟鼓琴，笙磬同音。以雅以南，以龠不僭。"
		]
	}
,
	{
		"pageid": "shiwenv_200d28227643",
		"author": "胡令能",
		"id": "40035",
		"age": "唐代",
		"title": "小儿垂钓",
		"article": [
			"蓬头稚子学垂纶，侧坐莓苔草映身。 ",
			"路人借问遥招手，怕得鱼惊不应人。"
		]
	},
	{
		"pageid": "shiwenv_5b46e4387727",
		"author": "李白",
		"id": "8335",
		"age": "唐代",
		"title": "夜下征虏亭",
		"article": [
			"船下广陵去，月明征虏亭。",
			"山花如绣颊，江火似流萤。"
		]
	},
	{
		"pageid": "shiwenv_16d53dccb306",
		"author": "李白",
		"id": "8296",
		"age": "唐代",
		"title": "过崔八丈水亭",
		"article": [
			"高阁横秀气，清幽并在君。",
			"檐飞宛溪水，窗落敬亭云。",
			"猿啸风中断，渔歌月里闻。",
			"闲随白鸥去，沙上自为群。"
		]
	},
	{
		"pageid": "shiwenv_953644c85910",
		"author": "李贺",
		"id": "20333",
		"age": "唐代",
		"title": "苏小小墓",
		"article": [
			"幽兰露，如啼眼。",
			"无物结同心，烟花不堪剪。",
			"草如茵，松如盖。",
			"风为裳，水为佩。",
			"油壁车，夕相待。",
			"冷翠烛，劳光彩。",
			"西陵下，风吹雨。"
		]
	},
	{
		"pageid": "shiwenv_1bcd920816f9",
		"author": "范成大",
		"id": "56238",
		"age": "宋代",
		"title": "鹧鸪天·嫩绿重重看得成",
		"article": [
			"嫩绿重重看得成。曲阑幽槛小红英。酴醿架上蜂儿闹，杨柳行间燕子轻。",
			"春婉娩，客飘零。残花浅酒片时清。一杯且贾明朝事，送了斜阳月又生。"
		]
	},
	{
		"pageid": "shiwenv_a2dfb7f36a38",
		"author": "苏轼",
		"id": "49519",
		"age": "宋代",
		"title": "翻香令·金炉犹暖麝煤残",
		"article": [
			"金炉犹暖麝煤残。惜香更把宝钗翻。重闻处，余熏在，这一番、气味胜从前。",
			"背人偷盖小蓬山。更将沈水暗同然。且图得，氤氲久，为情深、嫌怕断头烟。"
		]
	},
	{
		"pageid": "shiwenv_47847fb84bee",
		"author": "王维",
		"id": "5719",
		"age": "唐代",
		"title": "酬郭给事",
		"article": [
			"洞门高阁霭馀辉，桃李阴阴柳絮飞。",
			"禁里疏钟官舍晚，省中啼鸟吏人稀。",
			"晨摇玉佩趋金殿，夕奉天书拜琐闱。",
			"强欲从君无那老，将因卧病解朝衣。"
		]
	},
	{
		"pageid": "shiwenv_5dfc1bd59fed",
		"author": "白居易",
		"id": "21838",
		"age": "唐代",
		"title": "望月有感",
		"article": [
			"自河南经乱，关内阻饥，兄弟离散，各在一处。因望月有感，聊书所怀，寄上浮梁大兄、於潜七兄、乌江十五兄，兼示符离及下邽弟妹。",
			"时难年荒世业空，弟兄羁旅各西东。",
			"田园寥落干戈后，骨肉流离道路中。",
			"吊影分为千里雁，辞根散作九秋蓬。",
			"共看明月应垂泪，一夜乡心五处同。"
		]
	},
	{
		"pageid": "shiwenv_ebafe206245f",
		"author": "李白",
		"id": "8361",
		"age": "唐代",
		"title": "苏武",
		"article": [
			"苏武在匈奴，十年持汉节。",
			"白雁上林飞，空传一书札。",
			"牧羊边地苦，落日归心绝。",
			"渴饮月窟冰，饥餐天上雪。",
			"东还沙塞远，北怆河梁别。",
			"泣把李陵衣，相看泪成血。"
		]
	},
	{
		"pageid": "shiwenv_0a0430e06660",
		"author": "周邦彦",
		"id": "51155",
		"age": "宋代",
		"title": "过秦楼·大石",
		"article": [
			"水浴清蟾，叶喧凉吹，巷陌马声初断。闲依露井，笑扑流萤，惹破画罗轻扇。人静夜久凭阑，愁不归眠，立残更箭。叹年华一瞬，人今千里，梦沉书远。",
			"空见说、鬓怯琼梳，容销金镜，渐懒趁时匀染。梅风地溽，虹雨苔滋，一架舞红都变。谁信无聊为伊，才减江淹，情伤荀倩。但明河影下，还看稀星数点。"
		]
	}
,
	{
		"pageid": "shiwenv_d9f2df93f614",
		"author": "苏轼",
		"id": "49552",
		"age": "宋代",
		"title": "如梦令·春思",
		"article": [
			"手种堂前桃李，无限绿阴青子。帘外百舌儿，惊起五更春睡。居士，居士。莫忘小桥流水。"
		]
	},
	{
		"pageid": "shiwenv_fdc3a79d25a8",
		"author": "李白",
		"id": "7827",
		"age": "唐代",
		"title": "子夜吴歌·冬歌",
		"article": [
			"明朝驿使发，一夜絮征袍。",
			"素手抽针冷，那堪把剪刀。",
			"裁缝寄远道，几日到临洮。"
		]
	},
	{
		"pageid": "shiwenv_0fd5621d3f44",
		"author": "郑燮",
		"id": "71979",
		"age": "清代",
		"title": "新竹",
		"article": [
			"新竹高于旧竹枝，全凭老干为扶持。",
			"下年再有新生者，十丈龙孙绕凤池。(下年 一作：明年)"
		]
	},
	{
		"pageid": "shiwenv_d2ad0a13cbfe",
		"author": "厉鹗",
		"id": "70770",
		"age": "清代",
		"title": "谒金门·七月既望湖上雨后作",
		"article": [
			"凭画槛，雨洗秋浓人淡。隔水残霞明冉冉，小山三四点。",
			"艇子几时同泛？待折荷花临鉴。日日绿盘疏粉艳，西风无处减。"
		]
	},
	{
		"pageid": "shiwenv_f1c396cc7360",
		"author": "姜夔",
		"id": "59369",
		"age": "宋代",
		"title": "惜红衣·吴兴荷花",
		"article": [
			"枕簟邀凉，琴书换日，睡余无力。细洒冰泉，并刀破甘碧。墙头唤酒，谁问讯、城南诗客。岑寂，高柳晚蝉，说西风消息。",
			"虹梁水陌，鱼浪吹香，红衣半狼藉。维舟试望，故国渺天北。可惜柳边沙外，不共美人游历。问甚时同赋，三十六陂秋色？"
		]
	},
	{
		"pageid": "shiwenv_d0ac54268f99",
		"author": "佚名",
		"id": "94",
		"age": "先秦",
		"title": "溱洧",
		"article": [
			"溱与洧，方涣涣兮。",
			"士与女，方秉蕑兮。",
			"女曰观乎？士曰既且，且往观乎？",
			"洧之外，洵訏且乐。",
			"维士与女，伊其相谑，赠之以勺药。",
			"溱与洧，浏其清矣。",
			"士与女，殷其盈矣。",
			"女曰观乎？士曰既且，且往观乎？",
			"洧之外，洵訏且乐。",
			"维士与女，伊其将谑，赠之以勺药。"
		]
	},
	{
		"pageid": "shiwenv_1eaa0ce953db",
		"author": "王士祯",
		"id": "69327",
		"age": "清代",
		"title": "真州绝句",
		"article": [
			"江干多是钓人居，柳陌菱塘一带疏。",
			"好是日斜风定后，半江红树卖鲈鱼。"
		]
	},
	{
		"pageid": "shiwenv_57726f839f74",
		"author": "李白",
		"id": "7789",
		"age": "唐代",
		"title": "秦女休行",
		"article": [
			"西门秦氏女，秀色如琼花。",
			"手挥白杨刀，清昼杀雠家。",
			"罗袖洒赤血，英声凌紫霞。",
			"直上西山去，关吏相邀遮。",
			"婿为燕国王，身被诏狱加。",
			"犯刑若履虎，不畏落爪牙。",
			"素颈未及断，摧眉伏泥沙。",
			"金鸡忽放赦，大辟得宽赊。",
			"何惭聂政姊，万古共惊嗟。 "
		]
	},
	{
		"pageid": "shiwenv_1ec03fd8986c",
		"author": "张九龄",
		"id": "2780",
		"age": "唐代",
		"title": "春江晚景",
		"article": [
			"江林多秀发，云日复相鲜。",
			"征路那逢此，春心益渺然。",
			"兴来只自得，佳处莫能传。",
			"薄暮津亭下，余花满客船。"
		]
	},
	{
		"pageid": "shiwenv_7a335dd94818",
		"author": "张谓",
		"id": "9194",
		"age": "唐代",
		"title": "同王征君湘中有怀",
		"article": [
			"八月洞庭秋，潇湘水北流。",
			"还家万里梦，为客五更愁。",
			"不用开书帙，偏宜上酒楼。",
			"故人京洛满，何日复同游。"
		]
	}
,
	{
		"pageid": "shiwenv_fc8140aefdd4",
		"author": "杜甫",
		"id": "72619",
		"age": "唐代",
		"title": "绝句漫兴九首·其七",
		"article": [
			"糁径杨花铺白毡，点溪荷叶叠青钱。",
			"笋根雉子无人见，沙上凫雏傍母眠。"
		]
	},
	{
		"pageid": "shiwenv_a3e452a5418f",
		"author": "杜牧",
		"id": "27616",
		"age": "唐代",
		"title": "润州二首",
		"article": [
			"句吴亭东千里秋，放歌曾作昔年游。",
			"青苔寺里无马迹，绿水桥边多酒楼。",
			"大抵南朝皆旷达，可怜东晋最风流。",
			"月明更想桓伊在，一笛闻吹出塞愁。",
			"谢眺诗中佳丽地，夫差传里水犀军。",
			"城高铁瓮横强弩，柳暗朱楼多梦云。",
			"画角爱飘江北去，钓歌长向月中闻。",
			"扬州尘土试回首，不惜千金借与君。"
		]
	},
	{
		"pageid": "shiwenv_0f8e39356df9",
		"author": "高适",
		"id": "10284",
		"age": "唐代",
		"title": "淇上送韦司仓往滑台",
		"article": [
			"饮酒莫辞醉，醉多适不愁。孰知非远别，终念对穷秋。 ",
			"滑台门外见，淇水眼前流。君去应回首，风波满渡头。"
		]
	},
	{
		"pageid": "shiwenv_974b75de0457",
		"author": "李白",
		"id": "8322",
		"age": "唐代",
		"title": "与夏十二登岳阳楼",
		"article": [
			"楼观岳阳尽，川迥洞庭开。",
			"雁引愁心去，山衔好月来。",
			"云间连下榻，天上接行杯。",
			"醉后凉风起，吹人舞袖回。"
		]
	},
	{
		"pageid": "shiwenv_264d7fe426e8",
		"author": "陆游",
		"id": "56087",
		"age": "宋代",
		"title": "诉衷情·当年万里觅封侯",
		"article": [
			"当年万里觅封侯，匹马戍梁州。关河梦断何处？尘暗旧貂裘。",
			"胡未灭，鬓先秋，泪空流。此生谁料，心在天山，身老沧洲。"
		]
	},
	{
		"pageid": "shiwenv_594fc9b04ce2",
		"author": "佚名",
		"id": "98",
		"age": "先秦",
		"title": "东方之日",
		"article": [
			"东方之日兮，彼姝者子，在我室兮。在我室兮，履我即兮。",
			"东方之月兮，彼姝者子，在我闼兮。在我闼兮，履我发兮。"
		]
	},
	{
		"pageid": "shiwenv_e8e1cf90993b",
		"author": "王维",
		"id": "5613",
		"age": "唐代",
		"title": "送友人南归",
		"article": [
			"万里春应尽，三江雁亦稀。",
			"连天汉水广，孤客郢城归。",
			"郧国稻苗秀，楚人菰米肥。",
			"悬知倚门望，遥识老莱衣。"
		]
	},
	{
		"pageid": "shiwenv_a4a329544ddd",
		"author": "贾至",
		"id": "71754",
		"age": "唐代",
		"title": "春思二首·其一",
		"article": [
			"草色青青柳色黄，桃花历乱李花香。",
			"东风不为吹愁去，春日偏能惹恨长。"
		]
	},
	{
		"pageid": "shiwenv_af4c66b7efb1",
		"author": "吴文英",
		"id": "62346",
		"age": "宋代",
		"title": "风入松·桂",
		"article": [
			"兰舟高荡涨波凉。愁被矮桥妨。暮烟疏雨西园路，误秋娘、浅约宫黄。还泊邮亭唤酒，旧曾送客斜阳。 ",
			"蝉声空曳别枝长。似曲不成商。御罗屏底翻歌扇，忆西湖、临水开窗。和醉重寻幽梦，残衾已断熏香。"
		]
	},
	{
		"pageid": "shiwenv_cae8fadbc4fa",
		"author": "刘克庄",
		"id": "61084",
		"age": "宋代",
		"title": "生查子·元夕戏陈敬叟",
		"article": [
			"繁灯夺霁华。戏鼓侵明发。物色旧时同，情味中年别。 ",
			"浅画镜中眉，深拜楼西月。人散市声收，渐入愁时节。"
		]
	}
,
	{
		"pageid": "shiwenv_f9f7088e1ea6",
		"author": "陆游",
		"id": "56044",
		"age": "宋代",
		"title": "乌夜啼·纨扇婵娟素月",
		"article": [
			"纨扇婵娟素月，纱巾缥缈轻烟。高槐叶长阴初合，清润雨馀天。",
			"弄笔斜行小草，钩帘浅醉闲眠。更无一点尘埃到，枕上听新蝉。"
		]
	},
	{
		"pageid": "shiwenv_c40eeba65a3e",
		"author": "韦应物",
		"id": "8829",
		"age": "唐代",
		"title": "长安遇冯著",
		"article": [
			"客从东方来，衣上灞陵雨。问客何为来，采山因买斧。 ",
			"冥冥花正开，飏飏燕新乳。昨别今已春，鬓丝生几缕。"
		]
	},
	{
		"pageid": "shiwenv_861b0d2902a0",
		"author": "柳永",
		"id": "48305",
		"age": "宋代",
		"title": "少年游·长安古道马迟迟",
		"article": [
			"长安古道马迟迟，高柳乱蝉嘶。夕阳岛外，秋风原上，目断四天垂。(岛 一作：鸟)",
			"归云一去无踪迹，何处是前期？狎兴生疏，酒徒萧索，不似少年时。"
		]
	},
	{
		"pageid": "shiwenv_46c86a7f1c1c",
		"author": "李白",
		"id": "8267",
		"age": "唐代",
		"title": "天台晓望",
		"article": [
			"天台邻四明，华顶高百越。",
			"门标赤城霞，楼栖沧岛月。",
			"凭高登远览，直下见溟渤。",
			"云垂大鹏翻，波动巨鳌没。",
			"风潮争汹涌，神怪何翕忽。",
			"观奇迹无倪，好道心不歇。",
			"攀条摘朱实，服药炼金骨。",
			"安得生羽毛，千春卧蓬阙？"
		]
	},
	{
		"pageid": "shiwenv_9462648d8bfb",
		"author": "汤允绩",
		"id": "72056",
		"age": "明代",
		"title": "浣溪沙·燕垒雏空日正长",
		"article": [
			"燕垒雏空日正长，一川残雨映斜阳。鸬鹚晒翅满鱼梁。",
			"榴叶拥花当北户，竹根抽笋出东墙。小庭孤坐懒衣裳。"
		]
	},
	{
		"pageid": "shiwenv_64017e5f5162",
		"author": "李白",
		"id": "7894",
		"age": "唐代",
		"title": "赠郭将军",
		"article": [
			"将军少年出武威，入掌银台护紫微。",
			"平明拂剑朝天去，薄暮垂鞭醉酒归。",
			"爱子临风吹玉笛，美人向月舞罗衣。",
			"畴昔雄豪如梦里，相逢且欲醉春晖。"
		]
	},
	{
		"pageid": "shiwenv_c8cc2cdb609a",
		"author": "陆机",
		"id": "48031",
		"age": "魏晋",
		"title": "赴洛道中作",
		"article": [
			"远游越山川，山川修且广。",
			"振策陟崇丘，安辔遵平莽。",
			"夕息抱影寐，朝徂衔思往。",
			"顿辔倚嵩岩，侧听悲风响。",
			"清露坠素辉，明月一何朗。",
			"抚枕不能寐，振衣独长想。"
		]
	},
	{
		"pageid": "shiwenv_9024ee7e8f40",
		"author": "佚名",
		"id": "299",
		"age": "先秦",
		"title": "商颂·烈祖",
		"article": [
			"嗟嗟烈祖！有秩斯祜。",
			"申锡无疆，及尔斯所。",
			"既载清酤，赉我思成。",
			"亦有和羹，既戒既平。",
			"鬷假无言，时靡有争。",
			"绥我眉寿，黄耇无疆。",
			"约軧错衡，八鸾鸧鸧。",
			"以假以享，我受命溥将。",
			"自天降康，丰年穰穰。",
			"来假来飨，降福无疆。",
			"顾予烝尝，汤孙之将。"
		]
	},
	{
		"pageid": "shiwenv_2258da69e2ae",
		"author": "保暹",
		"id": "72727",
		"age": "宋代",
		"title": "秋径",
		"article": [
			"杉竹清阴合，闲行意有凭。",
			"凉生初过雨，静极忽归僧。",
			"虫迹穿幽穴，苔痕接断棱。",
			"翻思深隐处，峰顶下层层。"
		]
	},
	{
		"pageid": "shiwenv_731e2a19594e",
		"author": "李白",
		"id": "8180",
		"age": "唐代",
		"title": "宣州谢脁楼饯别校书叔云",
		"article": [
			"弃我去者，昨日之日不可留；",
			"乱我心者，今日之日多烦忧。",
			"长风万里送秋雁，对此可以酣高楼。",
			"蓬莱文章建安骨，中间小谢又清发。",
			"俱怀逸兴壮思飞，欲上青天览明月。(览 通：揽；明月 一作：日月)",
			"抽刀断水水更流，举杯销愁愁更愁。(销愁 一作 消愁）",
			"人生在世不称意，明朝散发弄扁舟。"
		]
	}
,
	{
		"pageid": "shiwenv_861b0d2902a0",
		"author": "柳永",
		"id": "48305",
		"age": "宋代",
		"title": "少年游·长安古道马迟迟",
		"article": [
			"长安古道马迟迟，高柳乱蝉嘶。夕阳岛外，秋风原上，目断四天垂。(岛 一作：鸟)",
			"归云一去无踪迹，何处是前期？狎兴生疏，酒徒萧索，不似少年时。"
		]
	},
	{
		"pageid": "shiwenv_67ca0b01f1c4",
		"author": "李颀",
		"id": "6067",
		"age": "唐代",
		"title": "送魏万之京",
		"article": [
			"朝闻游子唱离歌，昨夜微霜初渡河。",
			"鸿雁不堪愁里听，云山况是客中过。",
			"关城树色催寒近，御苑砧声向晚多。(",
			"树",
			"色 一作：曙)",
			"莫见长安行乐处，空令岁月易蹉跎。"
		]
	},
	{
		"pageid": "shiwenv_467b2df4d145",
		"author": "苏轼",
		"id": "49708",
		"age": "宋代",
		"title": "南歌子·游赏",
		"article": [
			"山与歌眉敛，波同醉眼流。游人都上十三楼。不羡竹西歌吹、古扬州。",
			"菰黍连昌歜，琼彝倒玉舟。谁家水调唱歌头。声绕碧山飞去、晚云留。"
		]
	},
	{
		"pageid": "shiwenv_6f4669490083",
		"author": "佚名",
		"id": "180",
		"age": "先秦",
		"title": "庭燎",
		"article": [
			"夜如何其？夜未央，庭燎之光。君子至止，鸾声将将。",
			"夜如何其？夜未艾，庭燎晣晣。君子至止，鸾声哕哕。",
			"夜如何其？夜乡晨，庭燎有辉。君子至止，言观其旂。"
		]
	},
	{
		"pageid": "shiwenv_9e1e3a88c6d2",
		"author": "周邦彦",
		"id": "50948",
		"age": "宋代",
		"title": "浪淘沙慢·晓阴重",
		"article": [
			"晓阴重，霜凋岸草，雾隐城堞。南陌脂车待发，东门帐饮乍阕。正拂面、垂杨堪揽结。掩红泪、玉手亲折。念汉浦、离鸿去何许？经时信音绝。",
			"情切，望中地远天阔。向露冷风清，无人处，耿耿寒漏咽。嗟万事难忘，惟是轻别。翠尊未竭，凭断云、留取西楼残月。",
			"罗带光消纹衾叠，连环解、旧香顿歇。怨歌永、琼壶敲尽缺。恨春去、不与人期，弄夜色、空馀满地梨花雪。 "
		]
	},
	{
		"pageid": "shiwenv_68231f2c0015",
		"author": "李白",
		"id": "8266",
		"age": "唐代",
		"title": "登单父陶少府半月台",
		"article": [
			"陶公有逸兴，不与常人俱。",
			"筑台像半月，回向高城隅。",
			"置酒望白云，商飙起寒梧。",
			"秋山入远海，桑柘罗平芜。",
			"水色渌且明，令人思镜湖。",
			"终当过江去，爱此暂踟蹰。"
		]
	},
	{
		"pageid": "shiwenv_482b34939f87",
		"author": "李白",
		"id": "8498",
		"age": "唐代",
		"title": "代秋情",
		"article": [
			"几日相别离，门前生穞葵。",
			"寒蝉聒梧桐，日夕长鸣悲。",
			"白露湿萤火，清霜凌兔丝。",
			"空掩紫罗袂，长啼无尽时。"
		]
	},
	{
		"pageid": "shiwenv_eb315efe805d",
		"author": "李清照",
		"id": "73434",
		"age": "宋代",
		"title": "殢人娇·后亭梅花开有感",
		"article": [
			"玉瘦香浓，檀深雪散。今年恨、探梅又晚。江楼楚馆，云闲水远。清昼永，凭栏翠帘低卷。 ",
			"坐上客来，尊前酒满。歌声共、水流云断。南枝可插，更须频剪。莫直待西楼、数声羌管。"
		]
	},
	{
		"pageid": "shiwenv_b9e14c6e09aa",
		"author": "王昌龄",
		"id": "70869",
		"age": "唐代",
		"title": "出塞二首·其一",
		"article": [
			"秦时明月汉时关，万里长征人未还。",
			"但使龙城飞将在，不教胡马度阴山。"
		]
	},
	{
		"pageid": "shiwenv_74d3cec06c95",
		"author": "陆游",
		"id": "73231",
		"age": "宋代",
		"title": "题醉中所作草书卷后",
		"article": [
			"胸中磊落藏五兵，欲试无路空峥嵘。",
			"酒为旗鼓笔刀槊，势从天落银河倾。",
			"端溪石池浓作墨，烛光相射飞纵横。",
			"须臾收卷复把酒，如见万里烟尘清。",
			"丈夫身在要有立，逆虏运尽行当平。",
			"何时夜出五原塞，不闻人语闻鞭声。"
		]
	}
,
	{
		"pageid": "shiwenv_ee5a919b993a",
		"author": "侯蒙",
		"id": "65503",
		"age": "宋代",
		"title": "临江仙·未遇行藏谁肯信",
		"article": [
			"未遇行藏谁肯信，如今方表名踪。无端良匠画形容。当风轻借力，一举入高空。 ",
			"才得吹嘘身渐稳，只疑远赴蟾宫。雨馀时候夕阳红。几人平地上，看我碧霄中。"
		]
	},
	{
		"pageid": "shiwenv_9d5e3f5ee21f",
		"author": "范成大",
		"id": "69140",
		"age": "宋代",
		"title": "夏日田园杂兴·其七",
		"article": [
			"昼出耘田夜绩麻，村庄儿女各当家。",
			"童孙未解供耕织，也傍桑阴学种瓜。"
		]
	},
	{
		"pageid": "shiwenv_9c76a1975daa",
		"author": "张旭",
		"id": "72689",
		"age": "唐代",
		"title": "山中留客",
		"article": [
			"山光物态弄春晖，莫为轻阴便拟归。",
			"纵使晴明无雨色，入云深处亦沾衣。"
		]
	},
	{
		"pageid": "shiwenv_c9d29785facb",
		"author": "刘长卿",
		"id": "6959",
		"age": "唐代",
		"title": "酬李穆见寄",
		"article": [
			"孤舟相访至天涯，万转云山路更赊。",
			"欲扫柴门迎远客，青苔黄叶满贫家。"
		]
	},
	{
		"pageid": "shiwenv_e1b21aecb90d",
		"author": "司空图",
		"id": "34243",
		"age": "唐代",
		"title": "河湟有感",
		"article": [
			"一自萧关起战尘，河湟隔断异乡春。",
			"汉儿尽作胡儿语，却向城头骂汉人。"
		]
	},
	{
		"pageid": "shiwenv_e8ce0104f393",
		"author": "李贺",
		"id": "72142",
		"age": "唐代",
		"title": "马诗二十三首·其三",
		"article": [
			"忽忆周天子，驱车上玉山。",
			"鸣驺辞凤苑，赤骥最承恩。"
		]
	},
	{
		"pageid": "shiwenv_5eb9a89513e3",
		"author": "程颢",
		"id": "69092",
		"age": "宋代",
		"title": "秋日",
		"article": [
			"闲来无事不从容，睡觉东窗日已红。",
			"万物静观皆自得，四时佳兴与人同。",
			"道通天地有形外，思入风云变态中。",
			"富贵不淫贫贱乐，男儿到此是豪雄。"
		]
	},
	{
		"pageid": "shiwenv_7643db8b5aae",
		"author": "苏轼",
		"id": "49629",
		"age": "宋代",
		"title": "浣溪沙·几共查梨到雪霜",
		"article": [
			"几共查梨到雪霜，一经题品便生光，木奴何处避雌黄。",
			"北客有来初未识，南金无价喜新尝，含滋嚼句齿牙香。"
		]
	},
	{
		"pageid": "shiwenv_0f672a6fb232",
		"author": "柳永",
		"id": "48257",
		"age": "宋代",
		"title": "归朝欢·别岸扁舟三两只",
		"article": [
			"别岸扁舟三两只。葭苇萧萧风淅淅。沙汀宿雁破烟飞，溪桥残月和霜白。渐渐分曙色。路遥山远多行役。往来人，只轮双桨，尽是利名客。",
			"一望乡关烟水隔。转觉归心生羽翼。愁云恨雨两牵萦，新春残腊相催逼。岁华都瞬息。浪萍风梗诚何益。归去来，玉楼深处，有个人相忆。"
		]
	},
	{
		"pageid": "shiwenv_fc920d0cfe8a",
		"author": "杜甫",
		"id": "11442",
		"age": "唐代",
		"title": "喜观即到复题短篇二首",
		"article": [
			"巫峡千山暗，终南万里春。",
			"病中吾见弟，书到汝为人。",
			"意答儿童问，来经战伐新。",
			"泊船悲喜后，款款话归秦。",
			"待尔嗔乌鹊，抛书示鶺鸰。",
			"枝间喜不去，原上急曾经。",
			"江阁嫌津柳，风帆数驿亭。",
			"应论十年事，愁绝始星星。"
		]
	}
,
	{
		"pageid": "shiwenv_a9d727eecf26",
		"author": "佚名",
		"id": "47867",
		"age": "两汉",
		"title": "悲歌",
		"article": [
			"悲歌可以当泣，远望可以当归。",
			"思念故乡，郁郁累累。",
			"欲归家无人，欲渡河无船。",
			"心思不能言，肠中车轮转。"
		]
	},
	{
		"pageid": "shiwenv_7563acbe99e7",
		"author": "晏几道",
		"id": "49136",
		"age": "宋代",
		"title": "鹧鸪天·彩袖殷勤捧玉钟",
		"article": [
			"彩袖殷勤捧玉钟，当年拚却醉颜红。舞低杨柳楼心月，歌尽桃花扇底风。",
			"从别后，忆相逢，几回魂梦与君同。今宵剩把银釭照，犹恐相逢是梦中。"
		]
	},
	{
		"pageid": "shiwenv_d8fa88252169",
		"author": "佚名",
		"id": "248",
		"age": "先秦",
		"title": "泂酌",
		"article": [
			"泂酌彼行潦，挹彼注兹，可以餴饎。岂弟君子，民之父母。",
			"泂酌彼行潦，挹彼注兹，可以濯罍。岂弟君子，民之攸归。",
			"泂酌彼行潦，挹彼注兹，可以濯溉。岂弟君子，民之攸塈。"
		]
	},
	{
		"pageid": "shiwenv_3a2121f19203",
		"author": "李清照",
		"id": "52806",
		"age": "宋代",
		"title": "小重山·春到长门春草青",
		"article": [
			"春到长门春草青，江梅些子破，未开匀。",
			"碧云笼碾玉成尘，留晓梦，惊破一瓯春。",
			"花影压重门，疏帘铺淡月，好黄昏。",
			"二年三度负东君，归来也，著意过今春。"
		]
	},
	{
		"pageid": "shiwenv_0261a9020b27",
		"author": "郑文妻",
		"id": "68719",
		"age": "宋代",
		"title": "忆秦娥·花深深",
		"article": [
			"花深深。一钩罗袜行花阴。行花阴。闲将柳带，细结同心。 ",
			"日边消息空沈沈。画眉楼上愁登临。愁登临。海棠开后，望到如今。"
		]
	},
	{
		"pageid": "shiwenv_50d58378f227",
		"author": "白居易",
		"id": "73243",
		"age": "唐代",
		"title": "鸟",
		"article": [
			"谁道群生性命微？一般骨肉一般皮。",
			"劝君莫打枝头鸟，子在巢中望母归。"
		]
	},
	{
		"pageid": "shiwenv_b6b5e3949869",
		"author": "苏轼",
		"id": "49706",
		"age": "宋代",
		"title": "南乡子·集句",
		"article": [
			"怅望送春怀。渐老逢春能几回。花满楚城愁远别，伤怀。何况清丝急管催。",
			"吟断望乡台。万里归心独上来。景物登临闲始见，徘徊。一寸相思一寸灰。"
		]
	},
	{
		"pageid": "shiwenv_1ad6b2dc8dae",
		"author": "李商隐",
		"id": "28750",
		"age": "唐代",
		"title": "可叹",
		"article": [
			"幸会东城宴未回，年华忧共水相催。",
			"梁家宅里秦宫入，赵后楼中赤凤来。",
			"冰簟且眠金镂枕，琼筵不醉玉交杯。",
			"宓妃愁坐芝田馆，用尽陈王八斗才。"
		]
	},
	{
		"pageid": "shiwenv_52f6276241b3",
		"author": "柳宗元",
		"id": "18247",
		"age": "唐代",
		"title": "柳州寄丈人周韶州",
		"article": [
			"越绝孤城千万峰，空斋不语坐高舂。",
			"印文生绿经旬合，砚匣留尘尽日封。",
			"梅岭寒烟藏翡翠，桂江秋水露鰅鳙。",
			"丈人本自忘机事，为想年来憔悴容。"
		]
	},
	{
		"pageid": "shiwenv_3601a895466f",
		"author": "杜甫",
		"id": "11250",
		"age": "唐代",
		"title": "白帝",
		"article": [
			"白帝城中云出门， 白帝城下雨翻盆。",
			"高江急峡雷霆斗， 古木苍藤日月昏。",
			"戎马不如归马逸， 千家今有百家存。",
			"哀哀寡妇诛求尽， 恸哭秋原何处村？"
		]
	}
,
	{
		"pageid": "shiwenv_104516819f8b",
		"author": "韦庄",
		"id": "73324",
		"age": "五代",
		"title": "喜迁莺·人汹汹",
		"article": [
			"人汹汹，鼓冬冬，襟袖五更风。大罗天上月朦胧，骑马上虚空。",
			"香满衣，云满路，鸾凤绕身飞舞。霓旌绛节一群群，引见玉华君。"
		]
	},
	{
		"pageid": "shiwenv_81ef7f0374cf",
		"author": "陆龟蒙",
		"id": "33976",
		"age": "唐代",
		"title": "和袭美木兰后池三咏·白莲",
		"article": [
			"素蘤多蒙别艳欺，此花端合在瑶池。",
			"无情有恨何人觉？月晓风清欲堕时。"
		]
	},
	{
		"pageid": "shiwenv_5cf2a57f35f2",
		"author": "王维",
		"id": "1718",
		"age": "唐代",
		"title": "少年行四首",
		"article": [
			"新丰美酒斗十千，咸阳游侠多少年。",
			"相逢意气为君饮，系马高楼垂柳边。",
			"出身仕汉羽林郎，初随骠骑战渔阳。",
			"孰知不向边庭苦，纵死犹闻侠骨香。",
			"一身能擘两雕弧，虏骑千重只似无。",
			"偏坐金鞍调白羽，纷纷射杀五单于。",
			"汉家君臣欢宴终，高议云台论战功。",
			"天子临轩赐侯印，将军佩出明光宫。"
		]
	},
	{
		"pageid": "shiwenv_6918b8a906d7",
		"author": "佚名",
		"id": "71162",
		"age": "先秦",
		"title": "庄子与惠子游于濠梁",
		"article": [
			"庄子与惠子游于濠梁之上。庄子曰：“鯈鱼出游从容，是鱼之乐也。”惠子曰：“子非鱼，安知鱼之乐？”庄子曰：“子非我，安知我不知鱼之乐？”惠子曰：“我非子，固不知子矣；子固非鱼也，子之不知鱼之乐全矣！”庄子曰：“请循其本。子曰‘汝安知鱼乐’云者，既已知吾知之而问我。我知之濠上也。”"
		]
	},
	{
		"pageid": "shiwenv_6105b29267b5",
		"author": "佚名",
		"id": "47988",
		"age": "两汉",
		"title": "客从远方来",
		"article": [
			"客从远方来，遗我一端绮。",
			"相去万余里，故人心尚尔。",
			"文采双鸳鸯，裁为合欢被。",
			"著以长相思，缘以结不解。",
			"以胶投漆中，谁能别离此？"
		]
	},
	{
		"pageid": "shiwenv_c244fc77f6fb",
		"author": "欧阳修",
		"id": "48760",
		"age": "宋代",
		"title": "蝶恋花·越女采莲秋水畔",
		"article": [
			"越女采莲秋水畔。窄袖轻罗，暗露双金钏。照影摘花花似面。芳心只共丝争乱。",
			"鸂鶒滩头风浪晚。雾重烟轻，不见来时伴。隐隐歌声归棹远。离愁引著江南岸。"
		]
	},
	{
		"pageid": "shiwenv_539f622f94f1",
		"author": "岑参",
		"id": "9731",
		"age": "唐代",
		"title": "过燕支寄杜位",
		"article": [
			"燕支山西酒泉道，北风吹沙卷白草。",
			"长安遥在日光边，忆君不见令人老。"
		]
	},
	{
		"pageid": "shiwenv_364764944ac1",
		"author": "李白",
		"id": "8305",
		"age": "唐代",
		"title": "杜陵绝句",
		"article": [
			"南登杜陵上，北望五陵间。",
			"秋水明落日，流光灭远山。"
		]
	},
	{
		"pageid": "shiwenv_b62153a1442e",
		"author": "佚名",
		"id": "72427",
		"age": "两汉",
		"title": "临高台",
		"article": [
			"临高台以轩，下有清水清且寒。",
			"江有香草目以兰，黄鹄高飞离哉翻。",
			"关弓射鹄，令我主寿万年。"
		]
	},
	{
		"pageid": "shiwenv_92b767dd09e6",
		"author": "佚名",
		"id": "186",
		"age": "先秦",
		"title": "我行其野",
		"article": [
			"我行其野，蔽芾其樗。婚姻之故，言就尔居。尔不我畜，复我邦家。",
			"我行其野，言采其蓫。婚姻之故，言就尔宿。尔不我畜，言归斯复。",
			"我行其野，言采其葍。不思旧姻，求尔新特。成不以富，亦祗以异。"
		]
	}
,
	{
		"pageid": "shiwenv_15e011884ba9",
		"author": "王观",
		"id": "65234",
		"age": "宋代",
		"title": "庆清朝慢·踏青",
		"article": [
			"调雨为酥，催冰做水，东君分付春还。何人便将轻暖，点破残寒。结伴踏青去好，平头鞋子小双鸾。烟效外，望中秀色，如有无间。",
			"晴则个，阴则个，饾饤得天气，有许多般。须教镂花拨柳，争要先看。不道吴绫绣袜，香泥斜沁几行斑。东风巧，尽收翠绿，吹在眉山。"
		]
	},
	{
		"pageid": "shiwenv_d4e79c9f2d76",
		"author": "秦观",
		"id": "50294",
		"age": "宋代",
		"title": "南歌子·香墨弯弯画",
		"article": [
			"香墨弯弯画，燕脂淡淡匀。揉蓝衫子杏黄裙，独倚玉阑无语点檀唇。",
			"人去空流水，花飞半掩门。乱山何处觅行云？又是一钩新月照黄昏。"
		]
	},
	{
		"pageid": "shiwenv_97fd30f022f6",
		"author": "吴文英",
		"id": "62315",
		"age": "宋代",
		"title": "祝英台近·除夜立春",
		"article": [
			"翦红情，裁绿意，花信上钗股。残日东风，不放岁华去。有人添烛西窗，不眠侵晓，笑声转、新年莺语。 ",
			"旧尊俎。玉纤曾擘黄柑，柔香系幽素。归梦湖边，还迷镜中路。可怜千点吴霜，寒销不尽，又相对、落梅如雨。"
		]
	},
	{
		"pageid": "shiwenv_2401eccfcbf9",
		"author": "阴行先",
		"id": "4819",
		"age": "唐代",
		"title": "和张燕公湘中九日登高",
		"article": [
			"重阳初启节，无射正飞灰。寂寞风蝉至，连翩霜雁来。",
			"山棠红叶下，岸菊紫花开。今日桓公座，多愧孟嘉才。"
		]
	},
	{
		"pageid": "shiwenv_26b87875bd77",
		"author": "纳兰性德",
		"id": "70750",
		"age": "清代",
		"title": "蝶恋花·辛苦最怜天上月",
		"article": [
			"辛苦最怜天上月，一昔如环，昔昔都成玦。若似月轮终皎洁，不辞冰雪为卿热。",
			"无那尘缘容易绝，燕子依然，软踏帘钩说。唱罢秋坟愁未歇，春丛认取双栖蝶。"
		]
	},
	{
		"pageid": "shiwenv_27925ed7e702",
		"author": "李白",
		"id": "8112",
		"age": "唐代",
		"title": "金乡送韦八之西京",
		"article": [
			"客自长安来，还归长安去。",
			"狂风吹我心，西挂咸阳树。",
			"此情不可道，此别何时遇。",
			"望望不见君，连山起烟雾。"
		]
	},
	{
		"pageid": "shiwenv_9e4872c8ca30",
		"author": "辛弃疾",
		"id": "57944",
		"age": "宋代",
		"title": "西江月·遣兴",
		"article": [
			"醉里且贪欢笑，要愁那得工夫。",
			"近来始觉古人书。信著全无是处。(著 通：着)",
			"昨夜松边醉倒，问松我醉何如。",
			"只疑松动要来扶。以手推松曰去。"
		]
	},
	{
		"pageid": "shiwenv_1ac2f880b84c",
		"author": "苏轼",
		"id": "49655",
		"age": "宋代",
		"title": "减字木兰花·以大琉璃杯劝王仲翁",
		"article": [
			"海南奇宝。铸出团团如栲栳。曾到昆仑。乞得山头玉女盆。",
			"绛州王老。百岁痴顽推不倒。海口如门。一派黄流已电奔。"
		]
	},
	{
		"pageid": "shiwenv_c35a60c1a8e2",
		"author": "李白",
		"id": "7816",
		"age": "唐代",
		"title": "静夜思",
		"article": [
			"床前明月光，疑是地上霜。",
			"举头望明月，低头思故乡。"
		]
	},
	{
		"pageid": "shiwenv_1cb07911de5d",
		"author": "赵长卿",
		"id": "57102",
		"age": "宋代",
		"title": "临江仙·暮春",
		"article": [
			"过尽征鸿来尽燕，故园消息茫然。一春憔悴有谁怜。怀家寒食夜，中酒落花天。",
			"见说江头春浪渺，殷勤欲送归船。别来此处最萦牵。短篷南浦雨，疏柳断桥烟。"
		]
	}
,
	{
		"pageid": "shiwenv_b1ddfad6ebae",
		"author": "顾敻",
		"id": "71753",
		"age": "五代",
		"title": "荷叶杯·弱柳好花尽拆",
		"article": [
			"弱柳好花尽拆，晴陌。陌上少年郎，满身兰麝扑人香。狂么狂，狂么狂？"
		]
	},
	{
		"pageid": "shiwenv_2dcf6f7cfbbc",
		"author": "李煜",
		"id": "47040",
		"age": "五代",
		"title": "相见欢·林花谢了春红",
		"article": [
			"林花谢了春红，太匆匆。无奈朝来寒雨晚来风。",
			"胭脂泪，相留醉，几时重。自是人生长恨水长东。(相留 一作：留人)"
		]
	},
	{
		"pageid": "shiwenv_0ff2c1abc208",
		"author": "李璟",
		"id": "71073",
		"age": "五代",
		"title": "摊破浣溪沙·菡萏香销翠叶残",
		"article": [
			"菡萏香销翠叶残，西风愁起绿波间。还与韶光共憔悴，不堪看。",
			"细雨梦回鸡塞远，小楼吹彻玉笙寒。多少泪珠何限恨，倚栏干。(栏 通：阑) (何限恨 一作：无限恨)"
		]
	},
	{
		"pageid": "shiwenv_77b08ab3153f",
		"author": "李贺",
		"id": "20270",
		"age": "唐代",
		"title": "李凭箜篌引",
		"article": [
			"吴丝蜀桐张高秋，空山凝云颓不流。",
			"江娥啼竹素女愁，李凭中国弹箜篌。",
			"昆山玉碎凤凰叫，芙蓉泣露香兰笑。",
			"十二门前融冷光，二十三丝动紫皇。",
			"女娲炼石补天处，石破天惊逗秋雨。",
			"梦入神山教神妪，老鱼跳波瘦蛟舞。",
			"吴质不眠倚桂树，露脚斜飞湿寒兔。"
		]
	},
	{
		"pageid": "shiwenv_22e58b584e1d",
		"author": "吴均",
		"id": "73222",
		"age": "南北朝",
		"title": "与顾章书",
		"article": [
			"　　仆去月谢病，还觅薜萝。梅溪之西，有石门山者，森壁争霞，孤峰限日；幽岫含云，深溪蓄翠；蝉吟鹤唳，水响猿啼，英英相杂，绵绵成韵。既素重幽居，遂葺宇其上。幸富菊花，偏饶竹实。山谷所资，于斯已办。仁智之乐，岂徒语哉！"
		]
	},
	{
		"pageid": "shiwenv_36ed7c639f08",
		"author": "关汉卿",
		"id": "71384",
		"age": "元代",
		"title": "大德歌·春",
		"article": [
			"子规啼，不如归，道是春归人未归。几日添憔悴，虚飘飘柳絮飞。一春鱼雁无消息，则见双燕斗衔泥。"
		]
	},
	{
		"pageid": "shiwenv_4dea5cc4bde9",
		"author": "黄庭坚",
		"id": "50042",
		"age": "宋代",
		"title": "诉衷情·小桃灼灼柳鬖鬖",
		"article": [
			"小桃灼灼柳鬖鬖，春色满江南。雨晴风暖烟淡，天气正醺酣。",
			"山泼黛，水挼蓝，翠相搀。歌楼酒旆，故故招人，权典青衫。"
		]
	},
	{
		"pageid": "shiwenv_ea0a8d8dd576",
		"author": "顾敻",
		"id": "71750",
		"age": "五代",
		"title": "玉楼春·柳映玉楼春日晚",
		"article": [
			"柳映玉楼春日晚，雨细风轻烟草软。画堂鹦鹉语雕笼，金粉小屏犹半掩。",
			"香灭绣帷人寂寂，倚槛无言愁思远。恨郎何处纵疏狂？长使含啼眉不展。"
		]
	},
	{
		"pageid": "shiwenv_9457c231f818",
		"author": "向子諲",
		"id": "52978",
		"age": "宋代",
		"title": "鹧鸪天·紫禁烟花一万重",
		"article": [
			"有怀京师上元，与韩叔夏司谏、王夏卿侍郎、曹仲谷少卿同赋。",
			"紫禁烟花一万重，鳌山宫阙倚晴空。玉皇端拱彤云上，人物嬉游陆海中。",
			"星转斗，驾回龙。五侯池馆醉春风。而今白发三千丈，愁对寒灯数点红。"
		]
	},
	{
		"pageid": "shiwenv_99fa63ac3712",
		"author": "范成大",
		"id": "56279",
		"age": "宋代",
		"title": "浣溪沙·江村道中",
		"article": [
			"十里西畴熟稻香，槿花篱落竹丝长，垂垂山果挂青黄。",
			"浓雾知秋晨气润，薄云遮日午阴凉，不须飞盖护戎装。"
		]
	}
,
	{
		"pageid": "shiwenv_e63ed6f87188",
		"author": "陆游",
		"id": "56079",
		"age": "宋代",
		"title": "鹊桥仙·夜闻杜鹃",
		"article": [
			"茅檐人静，蓬窗灯暗，春晚连江风雨。林莺巢燕总无声，但月夜、常啼杜宇。",
			"催成清泪，惊残孤梦，又拣深枝飞去。故山犹自不堪听，况半世、飘然羁旅！"
		]
	},
	{
		"pageid": "shiwenv_9c9dd9c67080",
		"author": "白居易",
		"id": "23676",
		"age": "唐代",
		"title": "与梦得沽酒闲饮且约后期",
		"article": [
			"少时犹不忧生计，老后谁能惜酒钱？",
			"共把十千沽一斗，相看七十欠三年。",
			"闲征雅令穷经史，醉听清吟胜管弦。",
			"更待菊黄家酝熟，共君一醉一陶然。"
		]
	},
	{
		"pageid": "shiwenv_27a2fef94a30",
		"author": "佚名",
		"id": "281",
		"age": "先秦",
		"title": "周颂·有客",
		"article": [
			"有客有客，亦白其马。有萋有且，敦琢其旅。有客宿宿，有客信信。",
			"言授之絷，以絷其马。薄言追之，左右绥之。既有淫威，降福孔夷。"
		]
	},
	{
		"pageid": "shiwenv_9008400cbb8c",
		"author": "纳兰性德",
		"id": "72725",
		"age": "清代",
		"title": "浣溪沙·残雪凝辉冷画屏",
		"article": [
			"残雪凝辉冷画屏，落梅横笛已三更，更无人处月胧明。",
			"我是人间惆怅客，知君何事泪纵横，断肠声里忆平生。"
		]
	},
	{
		"pageid": "shiwenv_d9c5fa8508cf",
		"author": "刘晏",
		"id": "5361",
		"age": "唐代",
		"title": "咏王大娘戴竿",
		"article": [
			"楼前百戏竞争新，唯有长竿妙入神。 ",
			"谁谓绮罗翻有力，犹自嫌轻更著人。"
		]
	},
	{
		"pageid": "shiwenv_fd2e0a01e284",
		"author": "李贺",
		"id": "20305",
		"age": "唐代",
		"title": "天上谣",
		"article": [
			"天河夜转漂回星，银浦流云学水声。",
			"玉宫桂树花未落，仙妾采香垂佩缨。",
			"秦妃卷帘北窗晓，窗前植桐青凤小。",
			"王子吹笙鹅管长，呼龙耕烟种瑶草。",
			"粉霞红绶藕丝裙，青洲步拾兰苕春。",
			"东指羲和能走马，海尘新生石山下。"
		]
	},
	{
		"pageid": "shiwenv_dffaca77458e",
		"author": "钱起",
		"id": "11871",
		"age": "唐代",
		"title": "送僧归日本",
		"article": [
			"上国随缘住，来途若梦行。",
			"浮天沧海远，去世法舟轻。",
			"水月通禅寂，鱼龙听梵声。",
			"惟怜一灯影，万里眼中明。"
		]
	},
	{
		"pageid": "shiwenv_1746242d376b",
		"author": "佚名",
		"id": "213",
		"age": "先秦",
		"title": "鸳鸯",
		"article": [
			"鸳鸯于飞，毕之罗之。君子万年，福禄宜之。",
			"鸳鸯在梁，戢其左翼。君子万年，宜其遐福。",
			"乘马在厩，摧之秣之。君子万年，福禄艾之。",
			"乘马在厩，秣之摧之。君子万年，福禄绥之。"
		]
	},
	{
		"pageid": "shiwenv_ed5d95fe49c7",
		"author": "李白",
		"id": "7826",
		"age": "唐代",
		"title": "子夜吴歌·秋歌",
		"article": [
			"长安一片月，万户捣衣声。",
			"秋风吹不尽，总是玉关情。",
			"何日平胡虏，良人罢远征。"
		]
	},
	{
		"pageid": "shiwenv_512cfaccec7f",
		"author": "韦庄",
		"id": "47131",
		"age": "唐代",
		"title": "思帝乡·云髻坠",
		"article": [
			"云髻坠，凤钗垂，髻坠钗垂无力，枕函欹。",
			"翡翠屏深月落，漏依依。说尽人间天上，两心知。"
		]
	}
,
	{
		"pageid": "shiwenv_500e5366ccc2",
		"author": "陆游",
		"id": "56095",
		"age": "宋代",
		"title": "谢池春·壮岁从戎",
		"article": [
			"壮岁从戎，曾是气吞残虏。阵云高、狼烽夜举。朱颜青鬓，拥雕戈西戍。笑儒冠、自来多误。 ",
			"功名梦断，却泛扁舟吴楚。漫悲歌、伤怀吊古。烟波无际，望秦关何处。叹流年、又成虚度。"
		]
	},
	{
		"pageid": "shiwenv_696454a40936",
		"author": "杜甫",
		"id": "10990",
		"age": "唐代",
		"title": "江上值水如海势聊短述",
		"article": [
			"为人性僻耽佳句，语不惊人死不休。",
			"老去诗篇浑漫与，春来花鸟莫深愁。(漫与 一作：漫兴)",
			"新添水槛供垂钓，故着浮槎替入舟。",
			"焉得思如陶谢手，令渠述作与同游。"
		]
	},
	{
		"pageid": "shiwenv_866f6461b0ac",
		"author": "韦庄",
		"id": "71954",
		"age": "唐代",
		"title": "应天长·别来半岁音书绝",
		"article": [
			"别来半岁音书绝，一寸离肠千万结。",
			"难相见，易相别，又是玉楼花似雪。",
			"暗相思，无处说，惆怅夜来烟月。",
			"想得此时情切，泪沾红袖黦。"
		]
	},
	{
		"pageid": "shiwenv_ae3911122348",
		"author": "张孝祥",
		"id": "56646",
		"age": "宋代",
		"title": "西江月·问讯湖边春色",
		"article": [
			"问讯湖边春色，重来又是三年。东风吹我过湖船，杨柳丝丝拂面。",
			"世路如今已惯，此心到处悠然。寒光亭下水如天，飞起沙鸥一片。"
		]
	},
	{
		"pageid": "shiwenv_d2e8215fe910",
		"author": "李清照",
		"id": "52831",
		"age": "宋代",
		"title": "鹧鸪天·桂花",
		"article": [
			"暗淡轻黄体性柔，情疏迹远只香留。何须浅碧深红色，自是花中第一流。(",
			"深",
			"红 一作：轻)",
			"梅定妒，菊应羞，画阑开处冠中秋。骚人可煞无情思，何事当年不见收。(阑 通：栏)"
		]
	},
	{
		"pageid": "shiwenv_64b21cad768d",
		"author": "李白",
		"id": "7828",
		"age": "唐代",
		"title": "对酒行",
		"article": [
			"松子栖金华，安期入蓬海。",
			"此人古之仙，羽化竟何在。",
			"浮生速流电，倏忽变光彩。",
			"天地无凋换，容颜有迁改。",
			"对酒不肯饮，含情欲谁待。"
		]
	},
	{
		"pageid": "shiwenv_7055921827d2",
		"author": "毛泽东",
		"id": "71206",
		"age": "现代",
		"title": "沁园春·长沙",
		"article": [
			"独立寒秋，湘江北去，橘子洲头。",
			"看万山红遍，层林尽染；漫江碧透，百舸争流。",
			"鹰击长空，鱼翔浅底，万类霜天竞自由。",
			"怅寥廓，问苍茫大地，谁主沉浮？",
			"携来百侣曾游，忆往昔峥嵘岁月稠。",
			"恰同学少年，风华正茂；书生意气，挥斥方遒。",
			"指点江山，激扬文字，粪土当年万户侯。 ",
			"曾记否，到中流击水，浪遏飞舟？ "
		]
	},
	{
		"pageid": "shiwenv_f1f50c61d00a",
		"author": "吕不韦 撰",
		"id": "72479",
		"age": "先秦",
		"title": "人有亡斧者",
		"article": [
			"　　人有亡斧者，意其邻人之子。视其行步，窃斧也；视其颜色，窃斧也；听其言语，窃斧也；动作态度，无为而不窃斧者也。俄而掘其沟而得其斧，他日，复见其邻之子，其行动、颜色、动作皆无似窃斧者也。"
		]
	},
	{
		"pageid": "shiwenv_699e60a14083",
		"author": "李隆基",
		"id": "47028",
		"age": "唐代",
		"title": "好时光·宝髻偏宜宫样",
		"article": [
			"宝髻偏宜宫样，莲脸嫩，体红香。眉黛不须张敞画，天教入鬓长。",
			"莫倚倾国貌，嫁取个，有情郎。彼此当年少，莫负好时光。"
		]
	},
	{
		"pageid": "shiwenv_328541b3a99d",
		"author": "王禹偁",
		"id": "71798",
		"age": "宋代",
		"title": "清明日独酌",
		"article": [
			"一郡官闲唯副使，一年冷节是清明。",
			"春来春去何时尽，闲恨闲愁触处生。",
			"漆燕黄鹂夸舌健，柳花榆荚斗身轻。",
			"脱衣换得商山酒，笑把离骚独自倾。"
		]
	}
,
	{
		"pageid": "shiwenv_04642f13ebcb",
		"author": "赵佶",
		"id": "52680",
		"age": "宋代",
		"title": "燕山亭·北行见杏花",
		"article": [
			"裁剪冰绡，轻叠数重，淡著胭脂匀注。新样靓妆，艳溢香融，羞杀蕊珠宫女。易得凋零，更多少、无情风雨。愁苦。闲院落凄凉，几番春暮。（闲院 一作：问院)",
			"凭寄离恨重重，者双燕，何曾会人言语。天遥地远，万水千山，知他故宫何处。怎不思量，除梦里、有时曾去。无据，和梦也新来不做。"
		]
	},
	{
		"pageid": "shiwenv_64017e5f5162",
		"author": "李白",
		"id": "7894",
		"age": "唐代",
		"title": "赠郭将军",
		"article": [
			"将军少年出武威，入掌银台护紫微。",
			"平明拂剑朝天去，薄暮垂鞭醉酒归。",
			"爱子临风吹玉笛，美人向月舞罗衣。",
			"畴昔雄豪如梦里，相逢且欲醉春晖。"
		]
	},
	{
		"pageid": "shiwenv_b5a7f3bd59a5",
		"author": "刘庭琦",
		"id": "5049",
		"age": "唐代",
		"title": "咏木槿树题武进文明府厅",
		"article": [
			"物情良可见，人事不胜悲。",
			"莫恃朝荣好，君看暮落时。"
		]
	},
	{
		"pageid": "shiwenv_1f40bdf1b627",
		"author": "欧阳修",
		"id": "71223",
		"age": "宋代",
		"title": "春日西湖寄谢法曹歌",
		"article": [
			"西湖春色归， 春水绿于染。",
			"群芳烂不收， 东风落如糁。",
			"参军春思乱如云， 白发题诗愁送春。",
			"遥知湖上一樽酒， 能忆天涯万里人。",
			"万里思春尚有情， 忽逢春至客心惊。",
			"雪消门外千山绿， 花发江边二月晴。",
			"少年把酒逢春色， 今日逢春头已白。",
			"异乡物态与人殊， 惟有东风旧相识。"
		]
	},
	{
		"pageid": "shiwenv_ddeccf42533b",
		"author": "佚名",
		"id": "38",
		"age": "先秦",
		"title": "简兮",
		"article": [
			"简兮简兮，方将万舞。日之方中，在前上处。",
			"硕人俣俣，公庭万舞。有力如虎，执辔如组。",
			"左手执龠，右手秉翟。赫如渥赭，公言锡爵。",
			"山有榛，隰有苓。云谁之思？西方美人。彼美人兮，西方之人兮。"
		]
	},
	{
		"pageid": "shiwenv_56397bf65252",
		"author": "纳兰性德",
		"id": "73297",
		"age": "清代",
		"title": "菩萨蛮·黄云紫塞三千里",
		"article": [
			"黄云紫塞三千里，女墙西畔啼乌起。落日万山寒，萧萧猎马还。",
			"笳声听不得，入夜空城黑。秋梦不归家，残灯落碎花。"
		]
	},
	{
		"pageid": "shiwenv_a9d784e11af8",
		"author": "晏几道",
		"id": "49230",
		"age": "宋代",
		"title": "阮郎归·旧香残粉似当初",
		"article": [
			"旧香残粉似当初。人情恨不如。一春犹有数行书。秋来书更疏。 ",
			"衾凤冷，枕鸳孤。愁肠待酒舒。梦魂纵有也成虚。那堪和梦无。"
		]
	},
	{
		"pageid": "shiwenv_16d53dccb306",
		"author": "李白",
		"id": "8296",
		"age": "唐代",
		"title": "过崔八丈水亭",
		"article": [
			"高阁横秀气，清幽并在君。",
			"檐飞宛溪水，窗落敬亭云。",
			"猿啸风中断，渔歌月里闻。",
			"闲随白鸥去，沙上自为群。"
		]
	},
	{
		"pageid": "shiwenv_d1129db241ec",
		"author": "王昌龄",
		"id": "71207",
		"age": "唐代",
		"title": "从军行七首·其四",
		"article": [
			"青海长云暗雪山，孤城遥望玉门关。",
			"黄沙百战穿金甲，不破楼兰终不还。"
		]
	},
	{
		"pageid": "shiwenv_f2457a3f0cc0",
		"author": "宋之问",
		"id": "3026",
		"age": "唐代",
		"title": "题大庾岭北驿",
		"article": [
			"阳月南飞雁，传闻至此回。",
			"我行殊未已，何日复归来。",
			"江静潮初落，林昏瘴不开。",
			"明朝望乡处，应见陇头梅。"
		]
	}
,
	{
		"pageid": "shiwenv_54a33a1f5f85",
		"author": "孙光宪",
		"id": "72009",
		"age": "五代",
		"title": "风流子·茅舍槿篱溪曲",
		"article": [
			"茅舍槿篱溪曲，鸡犬自南自北。菰叶长，水葓开，门外春波涨绿。听织，声促，轧轧鸣梭穿屋。"
		]
	},
	{
		"pageid": "shiwenv_dad93baf8efc",
		"author": "李嘉祐",
		"id": "10016",
		"age": "唐代",
		"title": "寄王舍人竹楼",
		"article": [
			"傲吏身闲笑五侯，西江取竹起高楼。",
			"南风不用蒲葵扇，纱帽闲眠对水鸥。"
		]
	},
	{
		"pageid": "shiwenv_74736f345ce8",
		"author": "李煜",
		"id": "72857",
		"age": "唐代",
		"title": "菩萨蛮·蓬莱院闭天台女",
		"article": [
			"蓬莱院闭天台女，画堂昼寝人无语。抛枕翠云光，绣衣闻异香。",
			"潜来珠锁动，惊觉银屏梦。脸慢笑盈盈，相看无限情。"
		]
	},
	{
		"pageid": "shiwenv_19288d2af783",
		"author": "柳永",
		"id": "48252",
		"age": "宋代",
		"title": "征部乐·雅欢幽会",
		"article": [
			"雅欢幽会，良辰可惜虚抛掷。每追念、狂踪旧迹。长祗恁、愁闷朝夕。凭谁去、花衢觅。细说此中端的。道向我、转觉厌厌，役梦劳魂苦相忆。 ",
			"须知最有，风前月下，心事始终难得。但愿我、虫虫心下，把人看待，长似初相识。况渐逢春色。便是有，举场消息。待这回、好好怜伊，更不轻离拆。"
		]
	},
	{
		"pageid": "shiwenv_7b5787369cf1",
		"author": "纳兰性德",
		"id": "72893",
		"age": "清代",
		"title": "生查子·东风不解愁",
		"article": [
			"东风不解愁，偷展湘裙衩。独夜背纱笼，影著纤腰画。",
			"爇尽水沉烟，露滴鸳鸯瓦。花骨冷宜香，小立樱桃下。"
		]
	},
	{
		"pageid": "shiwenv_05c6c4ccf634",
		"author": "李商隐",
		"id": "70857",
		"age": "唐代",
		"title": "无题·昨夜星辰昨夜风",
		"article": [
			"昨夜星辰昨夜风，画楼西畔桂堂东。",
			"身无彩凤双飞翼，心有灵犀一点通。",
			"隔座送钩春酒暖，分曹射覆蜡灯红。",
			"嗟余听鼓应官去，走马兰台类转蓬。"
		]
	},
	{
		"pageid": "shiwenv_802963587381",
		"author": "司马光",
		"id": "71909",
		"age": "宋代",
		"title": "送龚章判官之卫州·新及第",
		"article": [
			"几砚昔年游，于今成十秋。",
			"松坚终发石，鱼变即辞流。",
			"近郡无飞檄，清时不借筹。",
			"淇园春竹美，军宴日椎牛。"
		]
	},
	{
		"pageid": "shiwenv_36ad4cf3900f",
		"author": "张蠙",
		"id": "38763",
		"age": "唐代",
		"title": "夏日题老将林亭",
		"article": [
			"百战功成翻爱静，侯门渐欲似仙家。",
			"墙头雨细垂纤草，水面风回聚落花。",
			"井放辘轳闲浸酒，笼开鹦鹉报煎茶。",
			"几人图在凌烟阁，曾不交锋向塞沙？"
		]
	},
	{
		"pageid": "shiwenv_3c31682ede47",
		"author": "王勃",
		"id": "3213",
		"age": "唐代",
		"title": "山中",
		"article": [
			"长江悲已滞，万里念将归。",
			"况属高风晚，山山黄叶飞。"
		]
	},
	{
		"pageid": "shiwenv_6cc1951d95b6",
		"author": "张炎",
		"id": "64181",
		"age": "宋代",
		"title": "月下笛·万里孤云",
		"article": [
			"孤游万竹山中，闲门落叶，愁思黯然，因动《黍离》之感。时寓甬东积翠山舍。",
			"万里孤云，清游渐远，故人何处？寒窗梦里，犹记经行旧时路。连昌约略无多柳，第一是难听夜雨。漫惊回凄悄，相看烛影，拥衾谁语？",
			"张绪归何暮？半零落依依，断桥鸥鹭。天涯倦旅，此时心事良苦。只愁重洒西州泪，问杜曲人家在否？恐翠袖正天寒，犹倚梅花那树。"
		]
	}
,
	{
		"pageid": "shiwenv_1ad676cff93e",
		"author": "李清照",
		"id": "73278",
		"age": "宋代",
		"title": "偶成",
		"article": [
			"十五年前花月底，相从曾赋赏花诗。",
			"今看花月浑相似，安得情怀似往时。"
		]
	},
	{
		"pageid": "shiwenv_0d6b301184ee",
		"author": "柳宗元",
		"id": "18315",
		"age": "唐代",
		"title": "湘岸移木芙蓉植龙兴精舍",
		"article": [
			"有美不自蔽，安能守孤根。",
			"盈盈湘西岸，秋至风霜繁。",
			"丽影别寒水，浓芳委前轩。",
			"芰荷谅难杂，反此生高原。"
		]
	},
	{
		"pageid": "shiwenv_ec66a789a930",
		"author": "谭献",
		"id": "70805",
		"age": "清代",
		"title": "蝶恋花·庭院深深人悄悄",
		"article": [
			"庭院深深人悄悄，埋怨鹦哥，错报韦郎到。压鬓钗梁金凤小，低头只是闲烦恼。",
			"花发江南年正少，红袖高楼，争抵还乡好？遮断行人西去道，轻躯愿化车前草。"
		]
	},
	{
		"pageid": "shiwenv_221828a8f12d",
		"author": "苏轼",
		"id": "71144",
		"age": "宋代",
		"title": "记承天寺夜游 / 记承天夜游",
		"article": [
			"元丰六年十月十二日夜，解衣欲睡，月色入户，欣然起行。念无与为乐者，遂至承天寺寻张怀民。怀民亦未寝，相与步于中庭。",
			"庭下如积水空明，水中藻荇交横，盖竹柏影也。何夜无月？何处无竹柏？但少闲人如吾两人者耳。"
		]
	},
	{
		"pageid": "shiwenv_f1ed977962de",
		"author": "佚名",
		"id": "47972",
		"age": "两汉",
		"title": "青青河畔草",
		"article": [
			"青青河畔草，郁郁园中柳。",
			"盈盈楼上女，皎皎当窗牖。",
			"娥娥红粉妆，纤纤出素手。",
			"昔为倡家女，今为荡子妇。",
			"荡子行不归，空床难独守。"
		]
	},
	{
		"pageid": "shiwenv_cab8dec0a8bd",
		"author": "欧阳修",
		"id": "48728",
		"age": "宋代",
		"title": "采桑子·清明上巳西湖好",
		"article": [
			"清明上巳西湖好，满目繁华。争道谁家。绿柳朱轮走钿车。 ",
			"游人日暮相将去，醒醉喧哗。路转堤斜。直到城头总是花。"
		]
	},
	{
		"pageid": "shiwenv_7a535ba3468b",
		"author": "黄机",
		"id": "60770",
		"age": "宋代",
		"title": "忆秦娥·秋萧索",
		"article": [
			"秋萧索。梧桐落尽西风恶。西风恶。数声新雁，数声残角。 ",
			"离愁不管人飘泊。年年孤负黄花约。黄花约。几重庭院，几重帘幕。"
		]
	},
	{
		"pageid": "shiwenv_3d7ffa1659c0",
		"author": "李白",
		"id": "7931",
		"age": "唐代",
		"title": "戏赠郑溧阳",
		"article": [
			"陶令日日醉，不知五柳春。",
			"素琴本无弦，漉酒用葛巾。",
			"清风北窗下，自谓羲皇人。",
			"何时到栗里，一见平生亲。"
		]
	},
	{
		"pageid": "shiwenv_412613b1946a",
		"author": "胡铨",
		"id": "54648",
		"age": "宋代",
		"title": "好事近·富贵本无心",
		"article": [
			"富贵本无心，何事故乡轻别。空惹猿惊鹤怨，误松萝风月。 ",
			"囊锥刚强出头来，不道甚时节。欲命巾车归去，恐豺狼当辙。"
		]
	},
	{
		"pageid": "shiwenv_53c580f21ba6",
		"author": "杜审言",
		"id": "3506",
		"age": "唐代",
		"title": "和晋陵陆丞早春游望",
		"article": [
			"独有宦游人，偏惊物候新。",
			"云霞出海曙，梅柳渡江春。",
			"淑气催黄鸟，晴光转绿蘋。",
			"忽闻歌古调，归思欲沾巾。"
		]
	}
,
	{
		"pageid": "shiwenv_216a036fa11c",
		"author": "陈允平",
		"id": "63030",
		"age": "宋代",
		"title": "红林擒近·寿词·满路花",
		"article": [
			"三万六千顷，玉壶天地寒。",
			"庾岭封的皪，淇园折琅玕。",
			"漠漠梨花烂漫，纷纷柳絮飞残。",
			"直疑潢潦惊翻，斜风溯狂澜。",
			"对此频胜赏，一醉饱清欢。",
			"呼?童翦韭，和冰先荐春盘。",
			"怕东风吹散，留尊待月，倚阑莫惜今夜看。"
		]
	},
	{
		"pageid": "shiwenv_600fa093dc03",
		"author": "李白",
		"id": "8506",
		"age": "唐代",
		"title": "口号吴王美人半醉",
		"article": [
			"风动荷花水殿香，姑苏台上宴吴王。",
			"西施醉舞娇无力，笑倚东窗白玉床。"
		]
	},
	{
		"pageid": "shiwenv_f24d3bc465e2",
		"author": "孙光宪",
		"id": "71524",
		"age": "五代",
		"title": "虞美人·好风微揭帘旌起",
		"article": [
			"好风微揭帘旌起，金翼鸾相倚。翠檐愁听乳禽声，此时春态暗关情，独难平。",
			"画堂流水空相翳，一穗香摇曳。教人无处寄相思，落花芳草过前期，没人知。"
		]
	},
	{
		"pageid": "shiwenv_7bb8f65529ff",
		"author": "尹焕",
		"id": "67050",
		"age": "宋代",
		"title": "霓裳中序第一·茉莉咏",
		"article": [
			"青颦粲素靥。海国仙人偏耐热。餐尽香风露屑。便万里凌空，肯凭莲叶。盈盈步月。悄似怜、轻去瑶阙。人何在，忆渠痴小，点点爱轻撅。 ",
			"愁绝。旧游轻别。忍重看、锁香金箧。凄凉清夜簟席。杳杳诗魂，真化风蝶。冷香清到骨。梦十里、梅花霁雪。归来也，恹恹心事，自共素娥说。"
		]
	},
	{
		"pageid": "shiwenv_9d3d7e0c7cda",
		"author": "李白",
		"id": "7820",
		"age": "唐代",
		"title": "从军行",
		"article": [
			"从军玉门道，逐虏金微山。",
			"笛奏梅花曲，刀开明月环。",
			"鼓声鸣海上，兵气拥云间。",
			"愿斩单于首，长驱静铁关。"
		]
	},
	{
		"pageid": "shiwenv_367228430bf3",
		"author": "范仲淹",
		"id": "48206",
		"age": "宋代",
		"title": "剔银灯·与欧阳公席上分题",
		"article": [
			"昨夜因看蜀志，笑曹操孙权刘备。用尽机关，徒劳心力，只得三分天地。屈指细寻思，争如共、刘伶一醉？",
			"人世都无百岁。少痴騃、老成尪悴。只有中间，些子少年，忍把浮名牵系？一品与千金，问白发、如何回避？"
		]
	},
	{
		"pageid": "shiwenv_3428370a0301",
		"author": "贝琼",
		"id": "71342",
		"age": "元代",
		"title": "已酉端午",
		"article": [
			"风雨端阳生晦冥，汨罗无处吊英灵。",
			"海榴花发应相笑，无酒渊明亦独醒。"
		]
	},
	{
		"pageid": "shiwenv_91c1ade53389",
		"author": "张泌",
		"id": "47387",
		"age": "五代",
		"title": "蝴蝶儿·蝴蝶儿",
		"article": [
			"蝴蝶儿，晚春时。阿娇初著淡黄衣，倚窗学画伊。",
			"还似花间见，双双对对飞。无端和泪拭胭脂，惹教双翅垂。"
		]
	},
	{
		"pageid": "shiwenv_18abb98787d0",
		"author": "晏殊",
		"id": "71896",
		"age": "宋代",
		"title": "送凌侍郎还宣州",
		"article": [
			"日南藩郡古宣城，碧落神仙拥使旌。",
			"津吏戒船东下稳，县僚负弩昼归荣。",
			"江山谢守高吟地，风月朱公故里情。",
			"曾预汉庭三独坐，府中谁敢伴飞觥。"
		]
	},
	{
		"pageid": "shiwenv_66eebf9f4ab8",
		"author": "杜甫",
		"id": "70860",
		"age": "唐代",
		"title": "咏怀古迹五首·其四",
		"article": [
			"蜀主窥吴幸三峡，崩年亦在永安宫。",
			"翠华想像空山里，玉殿虚无野寺中。",
			"古庙杉松巢水鹤，岁时伏腊走村翁。",
			"武侯祠堂常邻近，一体君臣祭祀同。"
		]
	}
,
	{
		"pageid": "shiwenv_9220d9b3be4f",
		"author": "黄遵宪",
		"id": "69419",
		"age": "清代",
		"title": "赠梁任父同年",
		"article": [
			"寸寸山河寸寸金，侉离分裂力谁任，",
			"杜鹃再拜忧天泪，精卫无穷填海心。"
		]
	},
	{
		"pageid": "shiwenv_316a0e7b64b1",
		"author": "佚名",
		"id": "270",
		"age": "先秦",
		"title": "周颂·时迈",
		"article": [
			"时迈其邦，昊天其子之，实右序有周。薄言震之，莫不震叠。怀柔百神，及河乔岳，允王维后。",
			"明昭有周，式序在位。载戢干戈，载橐弓矢。我求懿德，肆于时夏，允王保之。"
		]
	},
	{
		"pageid": "shiwenv_0e1678cb97aa",
		"author": "杜荀鹤",
		"id": "37758",
		"age": "唐代",
		"title": "送人游吴",
		"article": [
			"君到姑苏见，人家尽枕河。",
			"古宫闲地少，水港小桥多。(水港 一作：水巷)",
			"夜市卖菱藕，春船载绮罗。",
			"遥知未眠月，乡思在渔歌。"
		]
	},
	{
		"pageid": "shiwenv_20286ac67e10",
		"author": "苏轼",
		"id": "49397",
		"age": "宋代",
		"title": "劝金船·无情流水多情客",
		"article": [
			"无情流水多情客，劝我如曾识。杯行到手休辞却，这公道难得。曲水池上，小字更书年月。还对茂林修竹，似永和节。",
			"纤纤素手如霜雪，笑把秋花插。尊前莫怪歌声咽，又还是轻别。此去翱翔，遍赏玉堂金阙。欲问再来何岁，应有华发。"
		]
	},
	{
		"pageid": "shiwenv_df4c979e0866",
		"author": "赵蕃",
		"id": "71365",
		"age": "宋代",
		"title": "端午三首",
		"article": [
			"谩说投诗赠汨罗，身今且乐奈渠何。",
			"尝闻求福木居士，试向艾人成祝呵。",
			"忠言不用竟沉死，留得文章星斗罗。",
			"何意更觞昌歜酒，为君击节一长歌。",
			"年年端午风兼雨，似为屈原陈昔冤。",
			"我欲于谁论许事，舍南舍北鹁鸠喧。"
		]
	},
	{
		"pageid": "shiwenv_df9a5470cc0b",
		"author": "李白",
		"id": "8348",
		"age": "唐代",
		"title": "宿五松山下荀媪家",
		"article": [
			"我宿五松下，寂寥无所欢。",
			"田家秋作苦，邻女夜舂寒。",
			"跪进雕胡饭，月光明素盘。",
			"令人惭漂母，三谢不能餐。"
		]
	},
	{
		"pageid": "shiwenv_f9a4a3fa6796",
		"author": "尹式",
		"id": "48179",
		"age": "隋代",
		"title": "别宋常侍",
		"article": [
			"游人杜陵北，送客汉川东。",
			"无论去与住，俱是一飘蓬。",
			"秋鬓含霜白，衰颜倚酒红。",
			"别有相思处，啼鸟杂夜风。"
		]
	},
	{
		"pageid": "shiwenv_fd8a522110ed",
		"author": "李益",
		"id": "14911",
		"age": "唐代",
		"title": "竹窗闻风寄苗发司空曙",
		"article": [
			"微风惊暮坐，临牖思悠哉。",
			"开门复动竹，疑是故人来。",
			"时滴枝上露，稍沾阶下苔。",
			"何当一入幌，为拂绿琴埃。"
		]
	},
	{
		"pageid": "shiwenv_a3d2cb899ecf",
		"author": "元稹",
		"id": "72466",
		"age": "唐代",
		"title": "田家词 / 田家行",
		"article": [
			"牛靿咤咤，田确确，旱块敲牛蹄趵趵。",
			"种得官仓珠颗谷，六十年来兵簇簇，日月食粮车辘辘。",
			"一日官军收海服，驱牛驾车食牛肉，归来攸得牛两角。",
			"重铸锄犁作斤，姑舂妇担去轮官，输官不足归卖屋。",
			"愿官早胜仇早覆，农死有儿牛有犊，不遣官军粮不足。"
		]
	},
	{
		"pageid": "shiwenv_468f6bf1082c",
		"author": "佚名",
		"id": "211",
		"age": "先秦",
		"title": "裳裳者华",
		"article": [
			"裳裳者华，其叶湑兮。我觏之子，我心写兮。我心写兮，是以有誉处兮。",
			"裳裳者华，芸其黄矣。我觏之子，维其有章矣。维其有章矣，是以有庆矣。",
			"裳裳者华，或黄或白。我觏之子，乘其四骆。乘其四骆，六辔沃若。",
			"左之左之，君子宜之。右之右之，君子有之。维其有之，是以似之。"
		]
	}
,
	{
		"pageid": "shiwenv_bff2e9535941",
		"author": "辛弃疾",
		"id": "57545",
		"age": "宋代",
		"title": "念奴娇·书东流村壁",
		"article": [
			"野棠花落，又匆匆过了，清明时节。刬地东风欺客梦，一枕云屏寒怯。曲岸持觞，垂杨系马，此地曾经别。楼空人去，旧游飞燕能说。",
			"闻道绮陌东头，行人长见，帘底纤纤月。旧恨春江流不断，新恨云山千叠。料得明朝，尊前重见，镜里花难折。也应惊问：近来多少华发？"
		]
	},
	{
		"pageid": "shiwenv_20f791f840dd",
		"author": "佚名",
		"id": "30",
		"age": "先秦",
		"title": "终风",
		"article": [
			"终风且暴，顾我则笑，谑浪笑敖，中心是悼。",
			"终风且霾，惠然肯来，莫往莫来，悠悠我思。",
			"终风且曀，不日有曀，寤言不寐，愿言则嚏。",
			"曀曀其阴，虺虺其雷，寤言不寐，愿言则怀。"
		]
	},
	{
		"pageid": "shiwenv_7250c3a510bc",
		"author": "苏轼",
		"id": "49602",
		"age": "宋代",
		"title": "浣溪沙·送梅庭老赴上党学官",
		"article": [
			"门外东风雪洒裾，山头回首望三吴。不应弹铗为无鱼。",
			"上党从来天下脊，先生元是古之儒。时平不用鲁连书。"
		]
	},
	{
		"pageid": "shiwenv_3dcbc67a561e",
		"author": "王恽",
		"id": "71920",
		"age": "元代",
		"title": "水调歌头·送王子初之太原",
		"article": [
			"将军报书切，高卧起螭蟠。悲欢离合常事，知己古为难。忆昔草庐人去，郁郁风云英气，千载到君还。歌吹展江底，长铗不须弹。",
			"路漫漫，天渺渺，与翩翩。西风鸿鹄，一举横绝碧云端。自笑鹡鸰孤影，落日野烟原上，沙晚不胜寒。后夜一相意，明月满江干。"
		]
	},
	{
		"pageid": "shiwenv_f6ba3f94698a",
		"author": "黄庭坚",
		"id": "71897",
		"age": "宋代",
		"title": "送舅氏野夫之宣城二首",
		"article": [
			"藉甚宣城郡，风流数贡毛。",
			"霜林收鸭脚，春网荐琴高。",
			"共理须良守，今年辍省曹。",
			"平生割鸡手，聊试发硎刀。",
			"试说宣城郡，停杯且细听。",
			"晚楼明宛水，春骑簇昭亭。",
			"稏丰圩户，桁杨卧讼庭。",
			"谢公歌舞处，时对换鹅经。"
		]
	},
	{
		"pageid": "shiwenv_126a6c6e0d15",
		"author": "王维",
		"id": "5525",
		"age": "唐代",
		"title": "渡河到清河作",
		"article": [
			"泛舟大河里，积水穷天涯。",
			"天波忽开拆，郡邑千万家。",
			"行复见城市，宛然有桑麻。",
			"回瞻旧乡国，渺漫连云霞。"
		]
	},
	{
		"pageid": "shiwenv_eba76b17a96e",
		"author": "牛希济",
		"id": "47200",
		"age": "五代",
		"title": "谒金门·秋已暮",
		"article": [
			"秋已暮，重叠关山岐路。嘶马摇鞭何处去？晓禽霜满树。",
			"梦断禁城钟鼓，泪滴枕檀无数。一点凝红和薄雾，翠蛾愁不语！"
		]
	},
	{
		"pageid": "shiwenv_cde6015c58e0",
		"author": "上官仪",
		"id": "2473",
		"age": "唐代",
		"title": "入朝洛堤步月",
		"article": [
			"脉脉广川流，驱马历长洲。",
			"鹊飞山月曙，蝉噪野风秋。"
		]
	},
	{
		"pageid": "shiwenv_cd2ffb4d1e0d",
		"author": "黄庭坚",
		"id": "73407",
		"age": "宋代",
		"title": "秋思寄子由",
		"article": [
			"黄落山川知晚秋，小虫催女献功裘。",
			"老松阅世卧云壑，挽著沧江无万牛。"
		]
	},
	{
		"pageid": "shiwenv_6d9cb1e033ff",
		"author": "张先",
		"id": "48577",
		"age": "宋代",
		"title": "青门引·春思",
		"article": [
			"乍暖还轻冷。风雨晚来方定。庭轩寂寞近清明，残花中酒，又是去年病。 ",
			"楼头画角风吹醒。入夜重门静。那堪更被明月，隔墙送过秋千影。"
		]
	}
,
	{
		"pageid": "shiwenv_75f67571139f",
		"author": "苏轼",
		"id": "49405",
		"age": "宋代",
		"title": "西江月·闻道双衔凤带",
		"article": [
			"闻道双衔凤带，不妨单著鲛绡。夜香知与阿谁烧。怅望水沈烟袅。",
			"云鬓风前绿卷，玉颜醉里红潮。莫教空度可怜宵。月与佳人共僚。"
		]
	},
	{
		"pageid": "shiwenv_c20e02dc390a",
		"author": "元稹",
		"id": "20686",
		"age": "唐代",
		"title": "遣悲怀三首·其一",
		"article": [
			"谢公最小偏怜女，自嫁黔娄百事乖。",
			"顾我无衣搜荩箧，泥他沽酒拔金钗。(荩箧 一作：画箧)",
			"野蔬充膳甘长藿，落叶添薪仰古槐。",
			"今日俸钱过十万，与君营奠复营斋。"
		]
	},
	{
		"pageid": "shiwenv_17c245b92b31",
		"author": "高观国",
		"id": "59969",
		"age": "宋代",
		"title": "解连环·柳",
		"article": [
			"露条烟叶。惹长亭旧恨，几番风月。爱细缕、先窣轻黄，渐拂水藏鸦，翠阴相接。纤软风流，眉黛浅、三眠初歇。奈年华又晚，萦绊游蜂，絮飞晴雪。 ",
			"依依灞桥怨别。正千丝万绪，难禁愁绝。怅岁久、应长新条，念曾系花骢，屡停兰楫。弄影摇晴，恨闲损、春风时节。隔邮亭，故人望断，舞腰瘦怯。"
		]
	},
	{
		"pageid": "shiwenv_d7d3315f74d4",
		"author": "江总",
		"id": "48167",
		"age": "南北朝",
		"title": "于长安归还扬州九月九日行薇山亭赋韵 / 长安九日诗",
		"article": [
			"心逐南云逝，形随北雁来。",
			"故乡篱下菊，今日几花开。"
		]
	},
	{
		"pageid": "shiwenv_a034b12584f2",
		"author": "佚名",
		"id": "40",
		"age": "先秦",
		"title": "北门",
		"article": [
			"出自北门，忧心殷殷。终窭且贫，莫知我艰。已焉哉！天实为之，谓之何哉！",
			"王事适我，政事一埤益我。我入自外，室人交徧谪我。已焉哉！天实为之，谓之何哉！",
			"王事敦我，政事一埤遗我。我入自外，室人交徧摧我。已焉哉！天实为之，谓之何哉！"
		]
	},
	{
		"pageid": "shiwenv_62aea44ba9a1",
		"author": "鲍照",
		"id": "70905",
		"age": "南北朝",
		"title": "拟行路难·其六",
		"article": [
			"对案不能食，拔剑击柱长叹息。",
			"丈夫生世会几时？安能蹀躞垂羽翼！",
			"弃置罢官去，还家自休息。",
			"朝出与亲辞，暮还在亲侧。",
			"弄儿床前戏，看妇机中织。",
			"自古圣贤尽贫贱，何况我辈孤且直！"
		]
	},
	{
		"pageid": "shiwenv_7d2ad7a0bb22",
		"author": "佚名",
		"id": "138",
		"age": "先秦",
		"title": "东门之杨",
		"article": [
			"东门之杨，其叶牂牂。昏以为期，明星煌煌。",
			"东门之杨，其叶肺肺。昏以为期，明星晢晢。"
		]
	},
	{
		"pageid": "shiwenv_013f329d3e72",
		"author": "吴文英",
		"id": "62286",
		"age": "宋代",
		"title": "秋蕊香·七夕",
		"article": [
			"懒浴新凉睡早。雪靥酒红微笑。倚楼起把绣针小。月冷波光梦觉。 ",
			"怕闻井叶西风到。恨多少。粉河不语堕秋晓。云雨人间未了。"
		]
	},
	{
		"pageid": "shiwenv_cb5d821bdf54",
		"author": "秦观",
		"id": "70948",
		"age": "宋代",
		"title": "纳凉",
		"article": [
			"携扙来追柳外凉，画桥南畔倚胡床。",
			"月明船笛参差起，风定池莲自在香。"
		]
	},
	{
		"pageid": "shiwenv_9ae500504220",
		"author": "周邦彦",
		"id": "51022",
		"age": "宋代",
		"title": "三部乐·商调梅雪",
		"article": [
			"浮玉飞琼，向邃馆静轩，倍增清绝。夜窗垂练，何用交光明月。近闻道、官阁多梅，趁暗香未远，冻蕊初发。倩谁摘取，寄赠情人桃叶。 ",
			"回文近传锦字，道为君瘦损，是人都说。祅知染红著手，胶梳黏发。转思量、镇长堕睫。都只为、情深意切。欲报消息，无一句、堪愈愁结。"
		]
	}
,
	{
		"pageid": "shiwenv_67dc997de529",
		"author": "李煜",
		"id": "47055",
		"age": "五代",
		"title": "临江仙·樱桃落尽春归去",
		"article": [
			"樱桃落尽春归去，蝶翻金粉双飞。子规啼月小楼西，玉钩罗幕，惆怅暮烟垂。",
			"别巷寂寥人散后，望残烟草低迷。炉香闲袅凤凰儿，空持罗带，回首恨依依。"
		]
	},
	{
		"pageid": "shiwenv_5a36a4613434",
		"author": "戴叔伦",
		"id": "14359",
		"age": "唐代",
		"title": "题稚川山水",
		"article": [
			"松下茅亭五月凉，汀沙云树晚苍苍。",
			"行人无限秋风思，隔水青山似故乡。"
		]
	},
	{
		"pageid": "shiwenv_09dbfe27ef5f",
		"author": "李清照",
		"id": "52797",
		"age": "宋代",
		"title": "菩萨蛮·归鸿声断残云碧",
		"article": [
			"归鸿声断残云碧。背窗雪落炉烟直。烛底凤钗明。钗头人胜轻。 ",
			"角声催晓漏。曙色回牛斗。春意看花难。西风留旧寒。"
		]
	},
	{
		"pageid": "shiwenv_f05dd4fb9a68",
		"author": "元好问",
		"id": "72037",
		"age": "金朝",
		"title": "玉漏迟·咏杯",
		"article": [
			"淅江归路杳，西南却羡、投林高鸟。升斗微官，世累苦相萦绕。不似麒麟殿里，又不与、巢由同调。时自笑，虚名负我，半生吟啸。",
			"扰扰马足车尘，被岁月无情，暗消年少。钟鼎山林，一事几时曾了。四壁秋虫夜雨，更一点、残灯斜照。清镜晓，白发又添多少。"
		]
	},
	{
		"pageid": "shiwenv_aa7d29776be6",
		"author": "李致远",
		"id": "69715",
		"age": "元代",
		"title": "落梅风·斜阳外",
		"article": [
			"斜阳外，春雨足，风吹皱一池寒玉。画楼中有人情正苦，杜鹃声莫啼归去。"
		]
	},
	{
		"pageid": "shiwenv_ea61b59c33cb",
		"author": "李白",
		"id": "8548",
		"age": "唐代",
		"title": "戏赠杜甫",
		"article": [
			"饭颗山头逢杜甫，顶戴笠子日卓午。 ",
			"借问别来太瘦生，总为从前作诗苦。"
		]
	},
	{
		"pageid": "shiwenv_4995f2f0581b",
		"author": "刘禹锡",
		"id": "71200",
		"age": "唐代",
		"title": "秋词",
		"article": [
			"自古逢秋悲寂寥，我言秋日胜春朝。",
			"晴空一鹤排云上，便引诗情到碧霄。"
		]
	},
	{
		"pageid": "shiwenv_fc2abc6bc109",
		"author": "刘克庄",
		"id": "61233",
		"age": "宋代",
		"title": "清平乐·赠陈参议师文侍儿",
		"article": [
			"宫腰束素。只怕能轻举。好筑避风台护取。莫遣惊鸿飞去。 ",
			"一团香玉温柔。笑颦俱有风流。贪与萧郎眉语，不知舞错伊州。"
		]
	},
	{
		"pageid": "shiwenv_a26794930890",
		"author": "徐惠",
		"id": "557",
		"age": "唐代",
		"title": "进太宗",
		"article": [
			"朝来临镜台，妆罢暂裴回。",
			"千金始一笑，一召讵能来。"
		]
	},
	{
		"pageid": "shiwenv_eb65dd76d1a7",
		"author": "李白",
		"id": "7909",
		"age": "唐代",
		"title": "赠新平少年",
		"article": [
			"韩信在淮阴，少年相欺凌。",
			"屈体若无骨，壮心有所凭。",
			"一遭龙颜君，啸咤从此兴。",
			"千金答漂母，万古共嗟称。",
			"而我竟何为？寒苦坐相仍。",
			"长风入短袂，内手如怀冰。",
			"故友不相恤，新交宁见矜？",
			"摧残槛中虎，羁绁韝上鹰。",
			"何时腾风云，搏击申所能？"
		]
	}
,
	{
		"pageid": "shiwenv_ebca6fe8008b",
		"author": "汤显祖",
		"id": "71344",
		"age": "明代",
		"title": "午日处州禁竞渡",
		"article": [
			"独写菖蒲竹叶杯，蓬城芳草踏初回。",
			"情知不向瓯江死，舟楫何劳吊屈来。"
		]
	},
	{
		"pageid": "shiwenv_adb945f2103c",
		"author": "陈维崧",
		"id": "71685",
		"age": "清代",
		"title": "满江红·秋日经信陵君祠",
		"article": [
			"席帽聊萧，偶经过、信陵祠下。正满目、荒台败叶，东京客舍。九月惊风将落帽，半廊细雨时飘瓦。桕初红、偏向坏墙边，离披打。",
			"今古事，堪悲诧；身世恨，从牵惹。倘君而仍在，定怜余也。我讵不如毛薛辈，君宁甘与原尝亚。叹侯嬴、老泪苦无多，如铅泻。"
		]
	},
	{
		"pageid": "shiwenv_467b2df4d145",
		"author": "苏轼",
		"id": "49708",
		"age": "宋代",
		"title": "南歌子·游赏",
		"article": [
			"山与歌眉敛，波同醉眼流。游人都上十三楼。不羡竹西歌吹、古扬州。",
			"菰黍连昌歜，琼彝倒玉舟。谁家水调唱歌头。声绕碧山飞去、晚云留。"
		]
	},
	{
		"pageid": "shiwenv_b9e14c6e09aa",
		"author": "王昌龄",
		"id": "70869",
		"age": "唐代",
		"title": "出塞二首·其一",
		"article": [
			"秦时明月汉时关，万里长征人未还。",
			"但使龙城飞将在，不教胡马度阴山。"
		]
	},
	{
		"pageid": "shiwenv_4137bca72a37",
		"author": "张煌言",
		"id": "72795",
		"age": "明代",
		"title": "甲辰八月辞故里 \\ 将入武林",
		"article": [
			"国亡家破欲何之？西子湖头有我师。",
			"日月双悬于氏墓，乾坤半壁岳家祠。",
			"惭将赤手分三席，敢为丹心借一枝。",
			"他日素车东浙路，怒涛岂必属鸱夷！"
		]
	},
	{
		"pageid": "shiwenv_8e39e3738cdc",
		"author": "纳兰性德",
		"id": "71746",
		"age": "清代",
		"title": "淡黄柳·咏柳",
		"article": [
			"三眠未歇，乍到秋时节。一树斜阳蝉更咽，曾绾灞陵离别。絮己为萍风卷叶，空凄切。",
			"长条莫轻折，苏小恨、倩他说。尽飘零、游冶章台客。红板桥空，溅裙人去，依旧晓风残月。"
		]
	},
	{
		"pageid": "shiwenv_0f8e39356df9",
		"author": "高适",
		"id": "10284",
		"age": "唐代",
		"title": "淇上送韦司仓往滑台",
		"article": [
			"饮酒莫辞醉，醉多适不愁。孰知非远别，终念对穷秋。 ",
			"滑台门外见，淇水眼前流。君去应回首，风波满渡头。"
		]
	},
	{
		"pageid": "shiwenv_6b759f9095dd",
		"author": "白居易",
		"id": "22059",
		"age": "唐代",
		"title": "湖亭望水",
		"article": [
			"久雨南湖涨，新晴北客过。",
			"日沉红有影，风定绿无波。",
			"岸没闾阎少，滩平船舫多。",
			"可怜心赏处，其奈独游何。"
		]
	},
	{
		"pageid": "shiwenv_1c43f22c5ed3",
		"author": "佚名",
		"id": "170",
		"age": "先秦",
		"title": "南山有台",
		"article": [
			"南山有台，北山有莱。乐只君子，邦家之基。乐只君子，万寿无期。",
			"南山有桑，北山有杨。乐只君子，邦家之光。乐只君子，万寿无疆。",
			"南山有杞，北山有李。乐只君子，民之父母。乐只君子，德音不已。",
			"南山有栲，北山有杻。乐只君子，遐不眉寿。乐只君子，德音是茂。",
			"南山有枸，北山有楰。乐只君子，遐不黄耇。乐只君子，保艾尔后。"
		]
	},
	{
		"pageid": "shiwenv_85325d71aea5",
		"author": "刘辰翁",
		"id": "63201",
		"age": "宋代",
		"title": "忆秦娥·中斋上元客散感旧",
		"article": [
			"中斋上元客散感旧，赋《忆秦娥》见属，一读凄然。随韵寄情，不觉悲甚。",
			"烧灯节，朝京道上风和雪。风和雪，江山如旧，朝京人绝。",
			"百年短短兴亡别，与君犹对当时月。当时月，照人烛泪，照人梅发。"
		]
	}
,
	{
		"pageid": "shiwenv_a5f0aaf7499a",
		"author": "李白",
		"id": "7716",
		"age": "唐代",
		"title": "公无渡河",
		"article": [
			"黄河西来决昆仑，咆哮万里触龙门。",
			"波滔天，尧咨嗟。",
			"大禹理百川，儿啼不窥家。",
			"杀湍湮洪水，九州始蚕麻。",
			"其害乃去，茫然风沙。",
			"被发之叟狂而痴，清晨临流欲奚为。",
			"旁人不惜妻止之，公无渡河苦渡之。",
			"虎可搏，河难凭，公果溺死流海湄。",
			"有长鲸白齿若雪山，公乎公乎挂罥于其间。",
			"箜篌所悲竟不还。 "
		]
	},
	{
		"pageid": "shiwenv_0ba1949968ea",
		"author": "杜甫",
		"id": "10985",
		"age": "唐代",
		"title": "后游",
		"article": [
			"寺忆曾游处，桥怜再渡时。",
			"江山如有待，花柳自无私。",
			"野润烟光薄，沙暄日色迟。",
			"客愁全为减，舍此复何之？"
		]
	},
	{
		"pageid": "shiwenv_4eaa2713606e",
		"author": "贺铸",
		"id": "50625",
		"age": "宋代",
		"title": "西江月·携手看花深径",
		"article": [
			"携手看花深径，扶肩待月斜廊。临分少伫已伥伥，此段不堪回想。",
			"欲寄书如天远，难销夜似年长。小窗风雨碎人肠，更在孤舟枕上。"
		]
	},
	{
		"pageid": "shiwenv_e80463a9d45e",
		"author": "陶渊明",
		"id": "70900",
		"age": "魏晋",
		"title": "读山海经·其一",
		"article": [
			"孟夏草木长，绕屋树扶疏。 ",
			"众鸟欣有托，吾亦爱吾庐。 ",
			"既耕亦已种，时还读我书。 ",
			"穷巷隔深辙，颇回故人车。 ",
			"欢言酌春酒，摘我园中蔬。 ",
			"微雨从东来，好风与之俱。 ",
			"泛览《周王传》，流观《山海》图。 ",
			"俯仰终宇宙，不乐复何如？ "
		]
	},
	{
		"pageid": "shiwenv_8ca2131b3450",
		"author": "王昌龄",
		"id": "6476",
		"age": "唐代",
		"title": "送柴侍御",
		"article": [
			"沅水通波接武冈，送君不觉有离伤。",
			"青山一道同云雨，明月何曾是两乡。"
		]
	},
	{
		"pageid": "shiwenv_ac1fc25c576a",
		"author": "佚名",
		"id": "268",
		"age": "先秦",
		"title": "周颂·昊天有成命",
		"article": [
			"昊天有成命，二后受之。成王不敢康，夙夜基命宥密。於缉熙！单厥心，肆其靖之。"
		]
	},
	{
		"pageid": "shiwenv_8bcca72fbb67",
		"author": "张说",
		"id": "4480",
		"age": "唐代",
		"title": "蜀道后期",
		"article": [
			"客心争日月，来往预期程。",
			"秋风不相待，先至洛阳城。"
		]
	},
	{
		"pageid": "shiwenv_8ff56ec5e32f",
		"author": "佚名",
		"id": "48181",
		"age": "隋代",
		"title": "送别诗",
		"article": [
			"杨柳青青著地垂，杨花漫漫搅天飞。",
			"柳条折尽花飞尽，借问行人归不归？"
		]
	},
	{
		"pageid": "shiwenv_c5c55e166d05",
		"author": "欧阳修",
		"id": "70925",
		"age": "宋代",
		"title": "别滁",
		"article": [
			"花光浓烂柳轻明，酌酒花前送我行。",
			"我亦且如常日醉，莫教弦管作离声。"
		]
	},
	{
		"pageid": "shiwenv_73365372149e",
		"author": "李商隐",
		"id": "28727",
		"age": "唐代",
		"title": "日射",
		"article": [
			"日射纱窗风撼扉，香罗拭手春事违。 ",
			"回廊四合掩寂寞，碧鹦鹉对红蔷薇。"
		]
	}
,
	{
		"pageid": "shiwenv_d4e79c9f2d76",
		"author": "秦观",
		"id": "50294",
		"age": "宋代",
		"title": "南歌子·香墨弯弯画",
		"article": [
			"香墨弯弯画，燕脂淡淡匀。揉蓝衫子杏黄裙，独倚玉阑无语点檀唇。",
			"人去空流水，花飞半掩门。乱山何处觅行云？又是一钩新月照黄昏。"
		]
	},
	{
		"pageid": "shiwenv_8a473d6b4a85",
		"author": "崔道融",
		"id": "39394",
		"age": "唐代",
		"title": "田上",
		"article": [
			"雨足高田白，披蓑半夜耕。",
			"人牛力俱尽，东方殊未明。"
		]
	},
	{
		"pageid": "shiwenv_122c9a0c21f7",
		"author": "白居易",
		"id": "22907",
		"age": "唐代",
		"title": "醉赠刘二十八使君",
		"article": [
			"为我引杯添酒饮，与君把箸击盘歌。",
			"诗称国手徒为尔，命压人头不奈何。",
			"举眼风光长寂寞，满朝官职独蹉跎。",
			"亦知合被才名折，二十三年折太多。"
		]
	},
	{
		"pageid": "shiwenv_ce04db1838c1",
		"author": "杜牧",
		"id": "27625",
		"age": "唐代",
		"title": "自宣城赴官上京",
		"article": [
			"潇洒江湖十过秋，酒杯无日不迟留。",
			"谢公城畔溪惊梦，苏小门前柳拂头。",
			"千里云山何处好，几人襟韵一生休。",
			"尘冠挂却知闲事，终拟蹉跎访旧游。"
		]
	},
	{
		"pageid": "shiwenv_f9db5e73b4f8",
		"author": "白居易",
		"id": "22192",
		"age": "唐代",
		"title": "八月十五日夜湓亭望月",
		"article": [
			"昔年八月十五夜，曲江池畔杏园边。",
			"今年八月十五夜，湓浦沙头水馆前。",
			"西北望乡何处是，东南见月几回圆。",
			"昨风一吹无人会，今夜清光似往年。"
		]
	},
	{
		"pageid": "shiwenv_0d1ce5fa6ca3",
		"author": "范成大",
		"id": "56215",
		"age": "宋代",
		"title": "秦楼月·浮云集",
		"article": [
			"浮云集。轻雷隐隐初惊蛰。初惊蛰。鹁鸠鸣怒，绿杨风急。 ",
			"玉炉烟重香罗浥。拂墙浓杏燕支湿。燕支湿。花梢缺处，画楼人立。"
		]
	},
	{
		"pageid": "shiwenv_a8f249803e2c",
		"author": "李白",
		"id": "7833",
		"age": "唐代",
		"title": "长相思三首·其二",
		"article": [
			"日色已尽花含烟，月明欲素愁不眠。",
			"赵瑟初停凤凰柱，蜀琴欲奏鸳鸯弦。",
			"此曲有意无人传，愿随春风寄燕然，忆君迢迢隔青天。",
			"昔日横波目，今成流泪泉。",
			"不信妾肠断，归来看取明镜前。"
		]
	},
	{
		"pageid": "shiwenv_f1ab01227226",
		"author": "贺铸",
		"id": "50535",
		"age": "宋代",
		"title": "木兰花·清琴再鼓求凰弄",
		"article": [
			"清琴再鼓求凰弄，紫陌屡盘骄马鞚。远山眉样认心期，流水车音牵目送。",
			"归来翠被和衣拥，醉解寒生钟鼓动。此欢只许梦相亲，每向梦中还说梦。"
		]
	},
	{
		"pageid": "shiwenv_f13ab2fe8afd",
		"author": "李白",
		"id": "7863",
		"age": "唐代",
		"title": "峨眉山月歌",
		"article": [
			"峨眉山月半轮秋，影入平羌江水流。 ",
			"夜发清溪向三峡，思君不见下渝州。"
		]
	},
	{
		"pageid": "shiwenv_ab0499c30bc1",
		"author": "陆游",
		"id": "56049",
		"age": "宋代",
		"title": "夜游宫·记梦寄师伯浑",
		"article": [
			"雪晓清笳乱起。梦游处、不知何地。铁骑无声望似水。想关河，雁门西，青海际。",
			"睡觉寒灯里。漏声断、月斜窗纸。自许封侯在万里。有谁知，鬓虽残，心未死。"
		]
	}
,
	{
		"pageid": "shiwenv_1d3a24206470",
		"author": "赵善庆",
		"id": "72680",
		"age": "元代",
		"title": "山坡羊·长安怀古",
		"article": [
			"骊山横岫，渭河环秀，山河百二还如旧。",
			"狐兔悲，草木秋；秦宫隋苑徒遗臭，唐阙汉陵何处有？",
			"山，空自愁；河，空自流。"
		]
	},
	{
		"pageid": "shiwenv_cda0e25b4442",
		"author": "顾夐",
		"id": "71067",
		"age": "唐代",
		"title": "诉衷情·永夜抛人何处去",
		"article": [
			"永夜抛人何处去？绝来音。香阁掩，眉敛，月将沉。",
			"争忍不相寻？怨孤衾。换我心，为你心，始知相忆深。"
		]
	},
	{
		"pageid": "shiwenv_5d7ab783ab6c",
		"author": "杜甫",
		"id": "10453",
		"age": "唐代",
		"title": "夏日叹",
		"article": [
			"夏日出东北，陵天经中街。",
			"朱光彻厚地，郁蒸何由开。",
			"上苍久无雷，无乃号令乖。",
			"雨降不濡物，良田起黄埃。",
			"飞鸟苦热死，池鱼涸其泥。",
			"万人尚流冗，举目唯蒿莱。",
			"至今大河北，化作虎与豺。",
			"浩荡想幽蓟，王师安在哉。",
			"对食不能餐，我心殊未谐。",
			"眇然贞观初，难与数子偕。"
		]
	},
	{
		"pageid": "shiwenv_db8925d7de07",
		"author": "黄庭坚",
		"id": "71460",
		"age": "宋代",
		"title": "菩萨蛮·半烟半雨溪桥畔",
		"article": [
			"半烟半雨溪桥畔，渔翁醉着无人唤。疏懒意何长，春风花草香。",
			"江山如有待，此意陶潜解。问我去何之，君行到自知。"
		]
	},
	{
		"pageid": "shiwenv_408451d22070",
		"author": "吴文英",
		"id": "62410",
		"age": "宋代",
		"title": "高阳台·丰乐楼分韵得如字",
		"article": [
			"修竹凝妆，垂杨驻马，凭阑浅画成图。山色谁题？楼前有雁斜书。东风紧送斜阳下，弄旧寒、晚酒醒馀。自消凝，能几花前，顿老相如。",
			"伤春不在高楼上，在灯前攲枕，雨外熏炉。怕舣游船，临流可奈清臞？飞红若到西湖底，搅翠澜、总是愁鱼。莫重来，吹尽绵，泪满平芜。"
		]
	},
	{
		"pageid": "shiwenv_8d7a192e8b32",
		"author": "佚名",
		"id": "159",
		"age": "先秦",
		"title": "小雅·鹿鸣",
		"article": [
			"呦呦鹿鸣，食野之苹。我有嘉宾，鼓瑟吹笙。吹笙鼓簧，承筐是将。人之好我，示我周行。",
			"呦呦鹿鸣，食野之蒿。我有嘉宾，德音孔昭。视民不恌，君子是则是效。我有旨酒，嘉宾式燕以敖。",
			"呦呦鹿鸣，食野之芩。我有嘉宾，鼓瑟鼓琴。鼓瑟鼓琴，和乐且湛。我有旨酒，以燕乐嘉宾之心。"
		]
	},
	{
		"pageid": "shiwenv_d4f289907645",
		"author": "佚名",
		"id": "77",
		"age": "先秦",
		"title": "大叔于田",
		"article": [
			"叔于田，乘乘马。执辔如组，两骖如舞。叔在薮，火烈具举。袒裼暴虎，献于公所。将叔勿狃，戒其伤女。",
			"叔于田，乘乘黄。两服上襄，两骖雁行。叔在薮，火烈具扬。叔善射忌，又良御忌。抑罄控忌，抑纵送忌。",
			"叔于田，乘乘鸨。两服齐首，两骖如手。叔在薮，火烈具阜。叔马慢忌，叔发罕忌，抑释掤忌，抑鬯弓忌。 "
		]
	},
	{
		"pageid": "shiwenv_ac847f034730",
		"author": "佚名",
		"id": "111",
		"age": "先秦",
		"title": "伐檀",
		"article": [
			"坎坎伐檀兮，置之河之干兮。河水清且涟猗。不稼不穑，胡取禾三百廛兮？不狩不猎，胡瞻尔庭有县貆兮？彼君子兮，不素餐兮！",
			"坎坎伐辐兮，置之河之侧兮。河水清且直猗。不稼不穑，胡取禾三百亿兮？不狩不猎，胡瞻尔庭有县特兮？彼君子兮，不素食兮！",
			"坎坎伐轮兮，置之河之漘兮。河水清且沦猗。不稼不穑，胡取禾三百囷兮？不狩不猎，胡瞻尔庭有县鹑兮？彼君子兮，不素飧兮！"
		]
	},
	{
		"pageid": "shiwenv_dd1c97accf6e",
		"author": "朱熹",
		"id": "72144",
		"age": "宋代",
		"title": "活水亭观书有感二首·其二",
		"article": [
			"昨夜江边春水生，艨艟巨舰一毛轻。",
			"向来枉费推移力，此日中流自在行。"
		]
	},
	{
		"pageid": "shiwenv_48936601c146",
		"author": "刘禹锡",
		"id": "19032",
		"age": "唐代",
		"title": "和乐天春词",
		"article": [
			"新妆宜面下朱楼，深锁春光一院愁。 ",
			"行到中庭数花朵，蜻蜓飞上玉搔头。"
		]
	}
,
	{
		"pageid": "shiwenv_666d9b4cf416",
		"author": "柳永",
		"id": "48363",
		"age": "宋代",
		"title": "迷神引·一叶扁舟轻帆卷",
		"article": [
			"一叶扁舟轻帆卷。暂泊楚江南岸。孤城暮角，引胡笳怨。水茫茫，平沙雁、旋惊散。烟敛寒林簇，画屏展。天际遥山小，黛眉浅。",
			"旧赏轻抛，到此成游宦。觉客程劳，年光晚。异乡风物，忍萧索、当愁眼。帝城赊，秦楼阻，旅魂乱。芳草连空阔，残照满。佳人无消息，断云远。"
		]
	},
	{
		"pageid": "shiwenv_38e35471a1b7",
		"author": "吴文英",
		"id": "62226",
		"age": "宋代",
		"title": "宴清都·送马林屋赴南宫分韵得动字",
		"article": [
			"柳色春阴重。东风力，快将云雁高送。书檠细雨，吟窗乱雪，井寒笔冻。家林秀桔霜老，笑分得、蟾边桂种。应茂苑、斗转苍龙，唯潮献奇吴凤。",
			"玉眉暗隐华年，凌云气压，千载云梦。名笺淡墨，恩袍翠草，紫骝青鞚。飞香杏园新句，眩醉眼、春游乍纵。弄喜音、鹊绕庭花，红帘影动。"
		]
	},
	{
		"pageid": "shiwenv_96eec499eca2",
		"author": "王维",
		"id": "5711",
		"age": "唐代",
		"title": "奉和圣制从蓬莱向兴庆阁道中留春雨中春望之作应制",
		"article": [
			"渭水自萦秦塞曲，黄山旧绕汉宫斜。",
			"銮舆迥出千门柳，阁道回看上苑花。",
			"云里帝城双凤阙，雨中春树万人家。",
			"为乘阳气行时令，不是宸游玩物华。"
		]
	},
	{
		"pageid": "shiwenv_ec97c93fc82e",
		"author": "鱼玄机",
		"id": "42931",
		"age": "唐代",
		"title": "暮春有感寄友人",
		"article": [
			"莺语惊残梦，轻妆改泪容。",
			"竹阴初月薄，江静晚烟浓。 ",
			"湿觜衔泥燕，香须采蕊蜂。",
			"独怜无限思，吟罢亚枝松。"
		]
	},
	{
		"pageid": "shiwenv_e58c1714fa7d",
		"author": "辛弃疾",
		"id": "57982",
		"age": "宋代",
		"title": "满江红·汉水东流",
		"article": [
			"汉水东流，都洗尽，髭胡膏血。人尽说，君家飞将，旧时英烈。破敌金城雷过耳，谈兵玉帐冰生颊。想王郎，结发赋从戎，传遗业。",
			"腰间剑，聊弹铗。尊中酒，堪为别。况故人新拥，汉坛旌节。马革裹尸当自誓，蛾眉伐性休重说。但从今，记取楚楼风，庾台月。"
		]
	},
	{
		"pageid": "shiwenv_10e6ac3a01b1",
		"author": "李煜",
		"id": "72731",
		"age": "五代",
		"title": "子夜歌·人生愁恨何能免",
		"article": [
			"人生愁恨何能免，销魂独我情何限！故国梦重归，觉来双泪垂。",
			"高楼谁与上？长记秋晴望。往事已成空，还如一梦中。"
		]
	},
	{
		"pageid": "shiwenv_1146d823b24f",
		"author": "汪懋麟",
		"id": "72079",
		"age": "清代",
		"title": "误佳期·闺怨",
		"article": [
			"寒气暗侵帘幕，孤负芳春小约。庭梅开遍不归来，直恁心情恶。",
			"独抱影儿眠，背看灯花落。待他重与画眉时，细数郎轻薄。"
		]
	},
	{
		"pageid": "shiwenv_808200079a91",
		"author": "陆游",
		"id": "72855",
		"age": "宋代",
		"title": "东湖新竹",
		"article": [
			"插棘编篱谨护持，养成寒碧映涟漪。",
			"清风掠地秋先到，赤日行天午不知。",
			"解箨时闻声簌簌，放梢初见叶离离。",
			"官闲我欲频来此，枕簟仍教到处随。"
		]
	},
	{
		"pageid": "shiwenv_46c86a7f1c1c",
		"author": "李白",
		"id": "8267",
		"age": "唐代",
		"title": "天台晓望",
		"article": [
			"天台邻四明，华顶高百越。",
			"门标赤城霞，楼栖沧岛月。",
			"凭高登远览，直下见溟渤。",
			"云垂大鹏翻，波动巨鳌没。",
			"风潮争汹涌，神怪何翕忽。",
			"观奇迹无倪，好道心不歇。",
			"攀条摘朱实，服药炼金骨。",
			"安得生羽毛，千春卧蓬阙？"
		]
	},
	{
		"pageid": "shiwenv_8885dc2c72ac",
		"author": "杨万里",
		"id": "71300",
		"age": "宋代",
		"title": "桑茶坑道中",
		"article": [
			"晴明风日雨干时，草满花堤水满溪。",
			"童子柳阴眠正着，一牛吃过柳阴西。"
		]
	}
,
	{
		"pageid": "shiwenv_600fa093dc03",
		"author": "李白",
		"id": "8506",
		"age": "唐代",
		"title": "口号吴王美人半醉",
		"article": [
			"风动荷花水殿香，姑苏台上宴吴王。",
			"西施醉舞娇无力，笑倚东窗白玉床。"
		]
	},
	{
		"pageid": "shiwenv_3cb42a1a9dda",
		"author": "岑参",
		"id": "9299",
		"age": "唐代",
		"title": "经火山",
		"article": [
			"火山今始见，突兀蒲昌东。",
			"赤焰烧虏云，炎氛蒸塞空。",
			"不知阴阳炭，何独烧此中？",
			"我来严冬时，山下多炎风。",
			"人马尽汗流，孰知造化工！"
		]
	},
	{
		"pageid": "shiwenv_328541b3a99d",
		"author": "王禹偁",
		"id": "71798",
		"age": "宋代",
		"title": "清明日独酌",
		"article": [
			"一郡官闲唯副使，一年冷节是清明。",
			"春来春去何时尽，闲恨闲愁触处生。",
			"漆燕黄鹂夸舌健，柳花榆荚斗身轻。",
			"脱衣换得商山酒，笑把离骚独自倾。"
		]
	},
	{
		"pageid": "shiwenv_a6a3eabddc13",
		"author": "汪遵",
		"id": "32986",
		"age": "唐代",
		"title": "陈宫",
		"article": [
			"椒宫荒宴竟无疑，倏忽山河尽入隋。 ",
			"留得后庭亡国曲，至今犹与酒家吹。"
		]
	},
	{
		"pageid": "shiwenv_66c7a10dfead",
		"author": "王鹏运",
		"id": "70809",
		"age": "清代",
		"title": "浣溪沙·题丁兵备丈画马",
		"article": [
			"苜蓿阑干满上林，西风残秣独沉吟。遗台何处是黄金？",
			"空阔已无千里志，驰驱枉抱百年心。夕阳山影自萧森。"
		]
	},
	{
		"pageid": "shiwenv_41cec84ee0b9",
		"author": "刘因",
		"id": "69157",
		"age": "元代",
		"title": "观梅有感",
		"article": [
			"东风吹落战尘沙，梦想西湖处士家。",
			"只恐江南春意减，此心元不为梅花。"
		]
	},
	{
		"pageid": "shiwenv_2c8592d5eb0b",
		"author": "王实甫",
		"id": "70252",
		"age": "元代",
		"title": "十二月过尧民歌·别情",
		"article": [
			"自别后遥山隐隐，更那堪远水粼粼。",
			"见杨柳飞绵滚滚，对桃花醉脸醺醺。",
			"透内阁香风阵阵，掩重门暮雨纷纷。",
			"怕黄昏忽地又黄昏，不销魂怎地不销魂。",
			"新啼痕压旧啼痕，断肠人忆断肠人。",
			"今春香肌瘦几分？缕带宽三寸。"
		]
	},
	{
		"pageid": "shiwenv_9af8de295dde",
		"author": "司空图",
		"id": "34271",
		"age": "唐代",
		"title": "华下对菊",
		"article": [
			"清香裛露对高斋，泛酒偏能浣旅怀。 ",
			"不似春风逞红艳，镜前空坠玉人钗。"
		]
	},
	{
		"pageid": "shiwenv_a71f726d3717",
		"author": "白居易",
		"id": "21177",
		"age": "唐代",
		"title": "李都尉古剑",
		"article": [
			"古剑寒黯黯，铸来几千秋。",
			"白光纳日月，紫气排斗牛。",
			"有客借一观，爱之不敢求。",
			"湛然玉匣中，秋水澄不流。",
			"至宝有本性，精刚无与俦。",
			"可使寸寸折，不能绕指柔。",
			"愿快直士心，将断佞臣头。",
			"不愿报小怨，夜半刺私仇。",
			"劝君慎所用，无作神兵羞。 "
		]
	},
	{
		"pageid": "shiwenv_977e8ae8ccda",
		"author": "鲍照",
		"id": "72458",
		"age": "南北朝",
		"title": "春日行",
		"article": [
			"献岁发，吾将行。",
			"春山茂，春日明。",
			"园中鸟，多嘉声。",
			"梅始发，柳始青。",
			"泛舟舻，齐棹惊。",
			"奏《采菱》，歌《鹿鸣》。",
			"风微起，波微生。",
			"弦亦发，酒亦倾。",
			"入莲池，折桂枝。",
			"芳袖动，芬叶披。",
			"两相思，两不知。 "
		]
	}
,
	{
		"pageid": "shiwenv_85860c9e95a9",
		"author": "张九龄",
		"id": "2777",
		"age": "唐代",
		"title": "湖口望庐山瀑布泉 / 湖口望庐山瀑布水",
		"article": [
			"万丈红泉落，迢迢半紫氛。",
			"奔流下杂树，洒落出重云。",
			"日照虹霓似，天清风雨闻。",
			"灵山多秀色，空水共氤氲。"
		]
	},
	{
		"pageid": "shiwenv_7103cc371661",
		"author": "贺铸",
		"id": "50452",
		"age": "宋代",
		"title": "南歌子·疏雨池塘见",
		"article": [
			"疏雨池塘见，微风襟袖知。阴阴夏木啭黄鹂，何处飞来白鹭立移时。",
			"易醉扶头酒，难逢敌手棋。日长偏与睡相宜，睡起芭蕉叶上自题诗。"
		]
	},
	{
		"pageid": "shiwenv_1569d066d6da",
		"author": "佚名",
		"id": "47",
		"age": "先秦",
		"title": "桑中",
		"article": [
			"爰采唐矣？沬之乡矣。云谁之思？美孟姜矣。期我乎桑中，要我乎上宫，送我乎淇之上矣。",
			"爰采麦矣？沬之北矣。云谁之思？美孟弋矣。期我乎桑中，要我乎上宫，送我乎淇之上矣。",
			"爰采葑矣？沬之东矣。云谁之思？美孟庸矣。期我乎桑中，要我乎上宫，送我乎淇之上矣。"
		]
	},
	{
		"pageid": "shiwenv_f44e79379dd7",
		"author": "唐婉",
		"id": "66084",
		"age": "宋代",
		"title": "钗头凤·世情薄",
		"article": [
			"世情薄，人情恶，雨送黄昏花易落。晓风干，泪痕残。欲笺心事，独语斜阑。难，难，难！",
			"人成各，今非昨，病魂常似秋千索。角声寒，夜阑珊。怕人寻问，咽泪装欢。瞒，瞒，瞒！(",
			"装",
			"欢 通：妆)"
		]
	},
	{
		"pageid": "shiwenv_534a5c025847",
		"author": "李白",
		"id": "7734",
		"age": "唐代",
		"title": "雉朝飞",
		"article": [
			"麦陇青青三月时，白雉朝飞挟两雌。",
			"锦衣绣翼何离褷，犊牧采薪感之悲。",
			"春天和，白日暖。",
			"啄食饮泉勇气满，争雄斗死绣颈断。",
			"雉子班奏急管弦，倾心酒美尽玉碗。",
			"枯杨枯杨尔生稊，我独七十而孤栖。",
			"弹弦写恨意不尽，瞑目归黄泥。"
		]
	},
	{
		"pageid": "shiwenv_55e0511217c3",
		"author": "李颀",
		"id": "6060",
		"age": "唐代",
		"title": "望秦川",
		"article": [
			"秦川朝望迥，日出正东峰。",
			"远近山河净，逶迤城阙重。",
			"秋声万户竹，寒色五陵松。",
			"客有归欤叹，凄其霜露浓。"
		]
	},
	{
		"pageid": "shiwenv_44c9b51cef8e",
		"author": "杜甫",
		"id": "11548",
		"age": "唐代",
		"title": "泊岳阳城下 / 泊岳阳楼下",
		"article": [
			"江国逾千里，山城仅百层。",
			"岸风翻夕浪，舟雪洒寒灯。",
			"留滞才难尽，艰危气益增。",
			"图南未可料，变化有鲲鹏。"
		]
	},
	{
		"pageid": "shiwenv_e84a69cae23b",
		"author": "陆游",
		"id": "56059",
		"age": "宋代",
		"title": "渔家傲·寄仲高",
		"article": [
			"东望山阴何处是？往来一万三千里。写得家书空满纸。流清泪，书回已是明年事。",
			"寄语红桥桥下水，扁舟何日寻兄弟？行遍天涯真老矣。愁无寐，鬓丝几缕茶烟里。"
		]
	},
	{
		"pageid": "shiwenv_704f4a0ee44f",
		"author": "陈克",
		"id": "52246",
		"age": "宋代",
		"title": "菩萨蛮·赤阑桥尽香街直",
		"article": [
			"赤阑桥尽香街直，笼街细柳娇无力。金碧上青空，花晴帘影红。",
			"黄衫飞白马，日日青楼下。醉眼不逢人，午香吹暗尘。"
		]
	},
	{
		"pageid": "shiwenv_a70899a5c2a2",
		"author": "辛弃疾",
		"id": "57567",
		"age": "宋代",
		"title": "鹧鸪天·送人",
		"article": [
			"唱彻《阳关》泪未干，功名馀事且加餐。浮天水送无穷树，带雨云埋一半山。",
			"今古恨，几千般，只应离合是悲欢？江头未是风波恶，别有人间行路难！"
		]
	}
,
	{
		"pageid": "shiwenv_d3ba5a3a4d29",
		"author": "关汉卿",
		"id": "71437",
		"age": "元代",
		"title": "大德歌·冬景",
		"article": [
			"雪粉华，舞梨花，再不见烟村四五家。密洒堪图画，看疏林噪晚鸦。黄芦掩映清江下，斜缆着钓鱼艖。"
		]
	},
	{
		"pageid": "shiwenv_fd4c299792d7",
		"author": "杜甫",
		"id": "10898",
		"age": "唐代",
		"title": "促织",
		"article": [
			"促织甚微细，哀音何动人。",
			"草根吟不稳，床下夜相亲。 ",
			"久客得无泪，放妻难及晨。",
			"悲丝与急管，感激异天真。"
		]
	},
	{
		"pageid": "shiwenv_7becd69f0d7d",
		"author": "纳兰性德",
		"id": "73384",
		"age": "清代",
		"title": "踏莎美人·清明",
		"article": [
			"拾翠归迟，踏春期近，香笺小迭邻姬讯。樱桃花谢已清明， 何事绿鬟斜亸、宝钗横。",
			"浅黛双弯，柔肠几寸，不堪更惹其他恨。 晓窗窥梦有流莺，也觉个侬憔悴、可怜生。"
		]
	},
	{
		"pageid": "shiwenv_2a43a14afc10",
		"author": "李商隐",
		"id": "28625",
		"age": "唐代",
		"title": "宿骆氏亭寄怀崔雍崔衮",
		"article": [
			"竹坞无尘水槛清，相思迢递隔重城。 ",
			"秋阴不散霜飞晚，留得枯荷听雨声。"
		]
	},
	{
		"pageid": "shiwenv_3aba195e605d",
		"author": "柳宗元",
		"id": "18336",
		"age": "唐代",
		"title": "渔翁",
		"article": [
			"渔翁夜傍西岩宿，晓汲清湘燃楚竹。",
			"烟销日出不见人，欸乃一声山水绿。",
			"回看天际下中流，岩上无心云相逐。"
		]
	},
	{
		"pageid": "shiwenv_b9b49ef4d6d4",
		"author": "毛滂",
		"id": "51629",
		"age": "宋代",
		"title": "临江仙·都城元夕",
		"article": [
			"闻道长安灯夜好，雕轮宝马如云。蓬莱清浅对觚棱。玉皇开碧落，银界失黄昏。 ",
			"谁见江南憔悴客，端忧懒步芳尘。小屏风畔冷香凝。酒浓春入梦，窗破月寻人。"
		]
	},
	{
		"pageid": "shiwenv_7ddbcf2c2131",
		"author": "曹植",
		"id": "73255",
		"age": "魏晋",
		"title": "泰山梁甫行",
		"article": [
			"八方各异气，千里殊风雨。",
			"剧哉边海民，寄身于草墅。",
			"妻子象禽兽，行止依林阻。",
			"柴门何萧条，狐兔翔我宇。"
		]
	},
	{
		"pageid": "shiwenv_6e4b9596b2f3",
		"author": "范成大",
		"id": "71215",
		"age": "宋代",
		"title": "四时田园杂兴·其二",
		"article": [
			"梅子金黄杏子肥，麦花雪白菜花稀。",
			"日长篱落无人过，惟有蜻蜓蛱蝶飞。(惟 通 唯)"
		]
	},
	{
		"pageid": "shiwenv_061e4f3b8a60",
		"author": "陶渊明",
		"id": "72629",
		"age": "魏晋",
		"title": "四时",
		"article": [
			"春水满四泽，夏云多奇峰。",
			"秋月扬明晖，冬岭秀寒松。"
		]
	},
	{
		"pageid": "shiwenv_957d906684ad",
		"author": "苏轼",
		"id": "49393",
		"age": "宋代",
		"title": "归朝欢·我梦扁舟浮震泽",
		"article": [
			"我梦扁舟浮震泽。雪浪摇空千顷白。觉来满眼是庐山，倚天无数开青壁。此生长接淅。与君同是江南客。梦中游，觉来清赏，同作飞梭掷。",
			"明日西风还挂席。唱我新词泪沾臆。灵均去后楚山空，澧阳兰芷无颜色。君才如梦得。武陵更在西南极。《竹枝词》，莫傜新唱，谁谓古今隔。"
		]
	}
,
	{
		"pageid": "shiwenv_e7a8bdbb87c4",
		"author": "杜牧",
		"id": "27661",
		"age": "唐代",
		"title": "梅",
		"article": [
			"轻盈照溪水，掩敛下瑶台。",
			"妒雪聊相比，欺春不逐来。",
			"偶同佳客见，似为冻醪开。",
			"若在秦楼畔，堪为弄玉媒。"
		]
	},
	{
		"pageid": "shiwenv_59cb87927138",
		"author": "司空曙",
		"id": "15496",
		"age": "唐代",
		"title": "金陵怀古",
		"article": [
			"辇路江枫暗，宫庭野草春。",
			"伤心庾开府，老作北朝臣。"
		]
	},
	{
		"pageid": "shiwenv_ddeccf42533b",
		"author": "佚名",
		"id": "38",
		"age": "先秦",
		"title": "简兮",
		"article": [
			"简兮简兮，方将万舞。日之方中，在前上处。",
			"硕人俣俣，公庭万舞。有力如虎，执辔如组。",
			"左手执龠，右手秉翟。赫如渥赭，公言锡爵。",
			"山有榛，隰有苓。云谁之思？西方美人。彼美人兮，西方之人兮。"
		]
	},
	{
		"pageid": "shiwenv_8bcfb0f650cb",
		"author": "释善住",
		"id": "72683",
		"age": "元代",
		"title": "阳山道中",
		"article": [
			"雨余春涧水争分，野雉双飞过古坟。",
			"眼见人家住深坞，梅花绕屋不开门。"
		]
	},
	{
		"pageid": "shiwenv_0d6bf2721924",
		"author": "王维",
		"id": "5522",
		"age": "唐代",
		"title": "新晴野望",
		"article": [
			"新晴原野旷，极目无氛垢。",
			"郭门临渡头，村树连溪口。 ",
			"白水明田外，碧峰出山后。",
			"农月无闲人，倾家事南亩。"
		]
	},
	{
		"pageid": "shiwenv_5b45a4a4ce73",
		"author": "佚名",
		"id": "72527",
		"age": "未知",
		"title": "一箧磨穴砚",
		"article": [
			"　　古人有学书于人者，自以为艺成，辞而去。师曰：“吾有一箧物，不欲付他人，愿托置于某山下。”其人受之，因其封题不甚密，乃启而视之，皆磨穴之砚也，数十枚，方知师夙用者。顿觉羞愧，及反而学，至精其艺。"
		]
	},
	{
		"pageid": "shiwenv_16c89712b677",
		"author": "顾敻",
		"id": "71507",
		"age": "五代",
		"title": "浣溪沙·云淡风高叶乱飞",
		"article": [
			"云淡风高叶乱飞，小庭寒雨绿苔微，深闺人静掩屏帷。",
			"粉黛暗愁金带枕，鸳鸯空绕画罗衣，那堪辜负不思归！"
		]
	},
	{
		"pageid": "shiwenv_3cd700c4d481",
		"author": "杜甫",
		"id": "10971",
		"age": "唐代",
		"title": "江亭",
		"article": [
			"坦腹江亭暖，长吟野望时。",
			"水流心不竞，云在意俱迟。",
			"寂寂春将晚，欣欣物自私。",
			"江东犹苦战，回首一颦眉。"
		]
	},
	{
		"pageid": "shiwenv_ed6574697873",
		"author": "欧阳修",
		"id": "48774",
		"age": "宋代",
		"title": "渔家傲·花底忽闻敲两桨",
		"article": [
			"花底忽闻敲两桨。逡巡女伴来寻访。酒盏旋将荷叶当。莲舟荡。时时盏里生红浪。",
			"花气酒香清厮酿。花腮酒面红相向。醉倚绿阴眠一饷。惊起望。船头阁在沙滩上。"
		]
	},
	{
		"pageid": "shiwenv_58699ebb5e93",
		"author": "袁枚",
		"id": "71038",
		"age": "清代",
		"title": "所见",
		"article": [
			"牧童骑黄牛，歌声振林樾。",
			"意欲捕鸣蝉，忽然闭口立。"
		]
	}
,
	{
		"pageid": "shiwenv_0cd82773ed2d",
		"author": "纳兰性德",
		"id": "72879",
		"age": "清代",
		"title": "虞美人·愁痕满地无人省",
		"article": [
			"愁痕满地无人省，露湿琅玕影。闲阶小立倍荒凉。还剩旧时月色在潇湘。",
			"薄情转是多情累，曲曲柔肠碎。红笺向壁字模糊，忆共灯前呵手为伊书。"
		]
	},
	{
		"pageid": "shiwenv_53c580f21ba6",
		"author": "杜审言",
		"id": "3506",
		"age": "唐代",
		"title": "和晋陵陆丞早春游望",
		"article": [
			"独有宦游人，偏惊物候新。",
			"云霞出海曙，梅柳渡江春。",
			"淑气催黄鸟，晴光转绿蘋。",
			"忽闻歌古调，归思欲沾巾。"
		]
	},
	{
		"pageid": "shiwenv_b8cc9db7aaed",
		"author": "杜甫",
		"id": "10551",
		"age": "唐代",
		"title": "短歌行赠王郎司直",
		"article": [
			"王郎酒酣拔剑斫地歌莫哀！我能拔尔抑塞磊落之奇才。",
			"豫章翻风白日动，鲸鱼跋浪沧溟开。且脱佩剑休徘徊。",
			"西得诸侯棹锦水，欲向何门趿珠履？",
			"仲宣楼头春色深，青眼高歌望吾子，眼中之人吾老矣！"
		]
	},
	{
		"pageid": "shiwenv_9fb245f240dc",
		"author": "袁去华",
		"id": "55651",
		"age": "宋代",
		"title": "安公子·弱柳丝千缕",
		"article": [
			"弱柳丝千缕。嫩黄匀遍鸦啼处。寒入罗衣春尚浅，过一番风雨。问燕子来时，绿水桥边路。曾画楼、见个人人否。料静掩云窗，尘满哀弦危柱。 ",
			"庾信愁如许。为谁都著眉端聚。独立东风弹泪眼，寄烟波东去。念永昼春闲，人倦如何度。闲傍枕、百啭黄鹂语。唤觉来厌厌，残照依然花坞。"
		]
	},
	{
		"pageid": "shiwenv_85b7fe68d321",
		"author": "温庭筠",
		"id": "31783",
		"age": "唐代",
		"title": "过陈琳墓",
		"article": [
			"曾于青史见遗文，今日飘蓬过此坟。",
			"词客有灵应识我，霸才无主独怜君。",
			"石麟埋没藏春草，铜雀荒凉对暮云。",
			"莫怪临风倍惆怅，欲将书剑学从军。"
		]
	},
	{
		"pageid": "shiwenv_cfa983aabd96",
		"author": "佚名",
		"id": "47971",
		"age": "两汉",
		"title": "行行重行行",
		"article": [
			"行行重行行，与君生别离。",
			"相去万余里，各在天一涯。",
			"道路阻且长，会面安可知？",
			"胡马依北风，越鸟巢南枝。",
			"相去日已远，衣带日已缓。",
			"浮云蔽白日，游子不顾返。",
			"思君令人老，岁月忽已晚。",
			"弃捐勿复道，努力加餐饭。"
		]
	},
	{
		"pageid": "shiwenv_0d25c2782c9e",
		"author": "仲殊",
		"id": "65468",
		"age": "宋代",
		"title": "诉衷情·宝月山作",
		"article": [
			"清波门外拥轻衣。杨花相送飞。西湖又还春晚，水树乱莺啼。闲院宇，小帘帏。晚初归。钟声已过，篆香才点，月到门时。"
		]
	},
	{
		"pageid": "shiwenv_1b22f2e35e37",
		"author": "苏轼",
		"id": "69097",
		"age": "宋代",
		"title": "正月二十日与潘郭二生出郊寻春忽记去年是日同至女王城作诗乃和前韵",
		"article": [
			"东风未肯入东门，走马还寻去岁村。",
			"人似秋鸿来有信，事如春梦了无痕。",
			"江城白酒三杯酽，野老苍颜一笑温。",
			"已约年年为此会，故人不用赋《招魂》。"
		]
	},
	{
		"pageid": "shiwenv_b18e3079669a",
		"author": "郑愔",
		"id": "4976",
		"age": "唐代",
		"title": "春怨",
		"article": [
			"春朝物候妍，愁妇镜台前。",
			"风吹数蝶乱，露洗百花鲜。",
			"试出褰罗幌，还来著锦筵。",
			"曲中愁夜夜，楼上别年年。",
			"不及随萧史，高飞向紫烟。"
		]
	},
	{
		"pageid": "shiwenv_2f097306b632",
		"author": "文征明",
		"id": "71834",
		"age": "明代",
		"title": "念奴娇·中秋对月",
		"article": [
			"桂花浮玉，正月满天街，夜凉如洗。风泛须眉并骨寒，人在水晶宫里。蛟龙偃蹇，观阙嵯峨，缥缈笙歌沸。霜华满地，欲跨彩云飞起。",
			"记得去年今夕，酾酒溪亭，淡月云来去。千里江山昨梦非，转眼秋光如许。青雀西来，嫦娥报我，道佳期近矣。寄言俦侣，莫负广寒沈醉。"
		]
	}
,
	{
		"pageid": "shiwenv_82e74e34b96f",
		"author": "纳兰性德",
		"id": "70756",
		"age": "清代",
		"title": "浪淘沙·夜雨做成秋",
		"article": [
			"夜雨做成秋，恰上心头。教他珍重护风流。端的为谁添病也，更为谁羞。",
			"密意未曾休，密愿难酬。珠帘四卷月当楼。暗忆欢期真似梦，梦也须留。"
		]
	},
	{
		"pageid": "shiwenv_ffc5956b3eba",
		"author": "元好问",
		"id": "69531",
		"age": "金朝",
		"title": "人月圆·重冈已隔红尘断",
		"article": [
			"　　重冈已隔红尘断，村落更年丰。移居要就，窗中远岫，舍后长松。十年种木，一年种谷，都付儿童。老夫惟有，醒来明月，醉后清风。"
		]
	},
	{
		"pageid": "shiwenv_c08949a148c4",
		"author": "纳兰性德",
		"id": "73314",
		"age": "清代",
		"title": "渔父·收却纶竿落照红",
		"article": [
			"收却纶竿落照红，秋风宁为剪芙蓉。人淡淡，水蒙蒙，吹入芦花短笛中。"
		]
	},
	{
		"pageid": "shiwenv_4f508e978d97",
		"author": "杜牧",
		"id": "27631",
		"age": "唐代",
		"title": "齐安郡中偶题二首",
		"article": [
			"两竿落日溪桥上，半缕轻烟柳影中。 ",
			"多少绿荷相倚恨，一时回首背西风。 ",
			"秋声无不搅离心，梦泽蒹葭楚雨深。 ",
			"自滴阶前大梧叶，干君何事动哀吟。"
		]
	},
	{
		"pageid": "shiwenv_98b665e69f60",
		"author": "范仲淹",
		"id": "48205",
		"age": "宋代",
		"title": "御街行·秋日怀旧",
		"article": [
			"纷纷坠叶飘香砌。夜寂静，寒声碎。真珠帘卷玉楼空，天淡银河垂地。年年今夜，月华如练，长是人千里。",
			"愁肠已断无由醉，酒未到，先成泪。残灯明灭枕头欹，谙尽孤眠滋味。都来此事，眉间心上，无计相回避。"
		]
	},
	{
		"pageid": "shiwenv_5ef7458e6614",
		"author": "苏轼",
		"id": "49680",
		"age": "宋代",
		"title": "水龙吟·小沟东接长江",
		"article": [
			"小沟东接长江，柳堤苇岸连云际。烟村潇洒，人闲一哄，渔樵早市。永昼端居，寸阴虚度，了成何事。但丝莼玉藕，珠粳锦鲤，相留恋，又经岁。",
			"因念浮丘旧侣，惯瑶池、羽觞沈醉。青鸾歌舞，铢衣摇曳，壶中天地。飘堕人间，步虚声断，露寒风细。抱素琴，独向银蟾影里，此怀难寄。"
		]
	},
	{
		"pageid": "shiwenv_7d58311b9fad",
		"author": "顾敻",
		"id": "71515",
		"age": "五代",
		"title": "临江仙·月色穿帘风入竹",
		"article": [
			"月色穿帘风入竹，倚屏双黛愁时。砌花含露两三枝。如啼恨脸，魂断损容仪。",
			"香烬暗消金鸭冷，可堪辜负前期。绣襦不整鬓鬟欹。几多惆怅，情绪在天涯！"
		]
	},
	{
		"pageid": "shiwenv_aec3cc4b579e",
		"author": "纳兰性德",
		"id": "73305",
		"age": "清代",
		"title": "点绛唇·咏风兰",
		"article": [
			"别样幽芬，更无浓艳催开处。凌波欲去，且为东风住。",
			"忒煞萧疏，争奈秋如许。还留取，冷香半缕，第一湘江雨。"
		]
	},
	{
		"pageid": "shiwenv_197c5ff05fcb",
		"author": "晏殊",
		"id": "48615",
		"age": "宋代",
		"title": "清平乐·金风细细",
		"article": [
			"金风细细。叶叶梧桐坠。绿酒初尝人易醉。一枕小窗浓睡。 ",
			"紫薇朱槿花残。斜阳却照阑干。双燕欲归时节，银屏昨夜微寒。"
		]
	},
	{
		"pageid": "shiwenv_9f2daf1a5b24",
		"author": "施肩吾",
		"id": "25683",
		"age": "唐代",
		"title": "同诸隐者夜登四明山",
		"article": [
			"半夜寻幽上四明，手攀松桂触云行。 ",
			"相呼已到无人境，何处玉箫吹一声。"
		]
	}
,
	{
		"pageid": "shiwenv_1a9e38e2c001",
		"author": "李清照",
		"id": "52815",
		"age": "宋代",
		"title": "念奴娇·春情",
		"article": [
			"萧条庭院，又斜风细雨，重门须闭。宠柳娇花寒食近，种种恼人天气。险韵诗成，扶头酒醒，别是闲滋味。征鸿过尽，万千心事难寄。 ",
			"楼上几日春寒，帘垂四面，玉阑干慵倚。被冷香消新梦觉，不许愁人不起。清露晨流，新桐初引，多少游春意。日高烟敛，更看今日晴未。"
		]
	},
	{
		"pageid": "shiwenv_9928832d4b20",
		"author": "李白",
		"id": "8468",
		"age": "唐代",
		"title": "劳劳亭",
		"article": [
			"天下伤心处，劳劳送客亭。",
			"春风知别苦，不遣柳条青。"
		]
	},
	{
		"pageid": "shiwenv_ce3c37b59630",
		"author": "子兰",
		"id": "43868",
		"age": "唐代",
		"title": "秋日思旧山",
		"article": [
			"咸言上国繁华，岂谓帝城羁旅。",
			"十点五点残萤，千声万声秋雨。",
			"白云江上故乡，月下风前吟处。",
			"欲去不去迟迟，未展平生所伫。"
		]
	},
	{
		"pageid": "shiwenv_03e80e28a0c2",
		"author": "辛弃疾",
		"id": "57611",
		"age": "宋代",
		"title": "清平乐·村居",
		"article": [
			"茅檐低小，溪上青青草。",
			"醉里吴音相媚好，白发谁家翁媪？",
			"大儿锄豆溪东，中儿正织鸡笼。",
			"最喜小儿亡赖，溪头卧剥莲蓬。(亡 通：无)"
		]
	},
	{
		"pageid": "shiwenv_dad64aa51c08",
		"author": "郑愔",
		"id": "4963",
		"age": "唐代",
		"title": "送金城公主适西蕃应制",
		"article": [
			"下嫁戎庭远，和亲汉礼优。笳声出虏塞，箫曲背秦楼。 ",
			"贵主悲黄鹤，征人怨紫骝。皇情眷亿兆，割念俯怀柔。"
		]
	},
	{
		"pageid": "shiwenv_e0a4b6662f32",
		"author": "王勃",
		"id": "3221",
		"age": "唐代",
		"title": "蜀中九日 / 九日登高",
		"article": [
			"九月九日望乡台，他席他乡送客杯。 ",
			"人情已厌南中苦，鸿雁那从北地来。"
		]
	},
	{
		"pageid": "shiwenv_1ec52d2cc20e",
		"author": "苏颋",
		"id": "3845",
		"age": "唐代",
		"title": "汾上惊秋",
		"article": [
			"北风吹白云，万里渡河汾。",
			"心绪逢摇落，秋声不可闻。"
		]
	},
	{
		"pageid": "shiwenv_a6ae13ab79b8",
		"author": "白居易",
		"id": "22565",
		"age": "唐代",
		"title": "杭州春望",
		"article": [
			"望海楼明照曙霞，护江堤白踏晴沙。",
			"涛声夜入伍员庙，柳色春藏苏小家。",
			"红袖织绫夸柿蒂，青旗沽酒趁梨花。",
			"谁开湖寺西南路，草绿裙腰一道斜。"
		]
	},
	{
		"pageid": "shiwenv_866f6461b0ac",
		"author": "韦庄",
		"id": "71954",
		"age": "唐代",
		"title": "应天长·别来半岁音书绝",
		"article": [
			"别来半岁音书绝，一寸离肠千万结。",
			"难相见，易相别，又是玉楼花似雪。",
			"暗相思，无处说，惆怅夜来烟月。",
			"想得此时情切，泪沾红袖黦。"
		]
	},
	{
		"pageid": "shiwenv_cbbb4bd0d351",
		"author": "黄庭坚",
		"id": "69108",
		"age": "宋代",
		"title": "寄黄几复",
		"article": [
			"我居北海君南海，寄雁传书谢不能。",
			"桃李春风一杯酒，江湖夜雨十年灯。",
			"持家但有四立壁，治病不蕲三折肱。",
			"想见读书头已白，隔溪猿哭瘴溪藤。(想见 一作：想得)"
		]
	}
,
	{
		"pageid": "shiwenv_ef86254f695c",
		"author": "王禹偁",
		"id": "70916",
		"age": "宋代",
		"title": "春居杂兴·两株桃杏映篱斜",
		"article": [
			"两株桃杏映篱斜，妆点商州副使家。",
			"何事春风容不得？和莺吹折数枝花。"
		]
	},
	{
		"pageid": "shiwenv_260f46ef42f5",
		"author": "贺铸",
		"id": "50462",
		"age": "宋代",
		"title": "愁风月",
		"article": [
			"风清月正圆，信是佳时节。",
			"不会长年来，处处愁风月。",
			"心将熏麝焦，吟伴寒虫切。",
			"欲遽就床眠，解带翻成结。"
		]
	},
	{
		"pageid": "shiwenv_5853b45b56b2",
		"author": "邵雍",
		"id": "72647",
		"age": "宋代",
		"title": "山村咏怀",
		"article": [
			"一去二三里，烟村四五家。",
			"亭台六七座，八九十枝花。"
		]
	},
	{
		"pageid": "shiwenv_295666239860",
		"author": "李华",
		"id": "7168",
		"age": "唐代",
		"title": "春行即兴",
		"article": [
			"宜阳城下草萋萋，涧水东流复向西。 ",
			"芳树无人花自落，春山一路鸟空啼。 "
		]
	},
	{
		"pageid": "shiwenv_5b1bdce24256",
		"author": "陈师道",
		"id": "69114",
		"age": "宋代",
		"title": "春怀示邻里",
		"article": [
			"断墙着雨蜗成字，老屋无僧燕作家，",
			"剩欲出门追语笑，却嫌归鬓著尘沙。",
			"风翻蛛网开三面，雷动蜂窠趁两衙。",
			"屡失南邻春事约，只今容有未开花。"
		]
	},
	{
		"pageid": "shiwenv_d1114e3e93fb",
		"author": "柳永",
		"id": "48341",
		"age": "宋代",
		"title": "八六子·如花貌",
		"article": [
			"如花貌。当来便约，永结同心偕老。为妙年、俊格聪明，凌厉多方怜爱，何期养成心性近，元来都不相表。渐作分飞计料。 ",
			"稍觉因情难供，恁殛恼。争克罢同欢笑。已是断弦尤续，覆水难收，常向人前诵谈，空遣时传音耗。漫悔懊。此事何时坏了。"
		]
	},
	{
		"pageid": "shiwenv_1b064e2039a8",
		"author": "李煜",
		"id": "72924",
		"age": "五代",
		"title": "采桑子·辘轳金井梧桐晚",
		"article": [
			"辘轳金井梧桐晚，几树惊秋。昼雨新愁，百尺虾须在玉钩。",
			"琼窗春断双蛾皱，回首边头。欲寄鳞游，九曲寒波不泝流。"
		]
	},
	{
		"pageid": "shiwenv_b5a499a58256",
		"author": "欧阳修",
		"id": "69077",
		"age": "宋代",
		"title": "画眉鸟",
		"article": [
			"百啭千声随意移，山花红紫树高低。",
			"始知锁向金笼听，不及林间自在啼。"
		]
	},
	{
		"pageid": "shiwenv_6b30455fdd3c",
		"author": "苏轼",
		"id": "49436",
		"age": "宋代",
		"title": "定风波·莫听穿林打叶声",
		"article": [
			"三月七日，沙湖道中遇雨。雨具先去，同行皆狼狈，余独不觉，已而遂晴，故作此词。",
			"莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。",
			"料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。"
		]
	},
	{
		"pageid": "shiwenv_98c60e3c18c0",
		"author": "王建",
		"id": "71050",
		"age": "唐代",
		"title": "宫中调笑·团扇",
		"article": [
			"团扇，团扇，美人病来遮面。",
			"玉颜憔悴三年，谁复商量管弦。",
			"弦管，弦管，春草昭阳路断。"
		]
	}
,
	{
		"pageid": "shiwenv_ab33e7a49bd7",
		"author": "范云",
		"id": "48125",
		"age": "南北朝",
		"title": "之零陵郡次新亭",
		"article": [
			"江干远树浮，天末孤烟起。",
			"江天自如合，烟树还相似。",
			"沧流未可源，高帆去何已。"
		]
	},
	{
		"pageid": "shiwenv_34db306e539d",
		"author": "薛昭蕴",
		"id": "71415",
		"age": "唐代",
		"title": "小重山·秋到长门秋草黄",
		"article": [
			"秋到长门秋草黄。画梁双燕去，出宫墙。玉箫无复理霓裳。金蝉坠，鸾镜掩休妆。",
			"忆昔在昭阳。舞衣红绶带，绣鸳鸯。至今犹惹御炉香。魂梦断，愁听漏更长。"
		]
	},
	{
		"pageid": "shiwenv_c256d270c53f",
		"author": "周邦彦",
		"id": "50979",
		"age": "宋代",
		"title": "诉衷情·出林杏子落金盘",
		"article": [
			"出林杏子落金盘。齿软怕尝酸。可惜半残青紫，犹有小唇丹。 ",
			"南陌上，落花闲。雨斑斑。不言不语，一段伤春，都在眉间。"
		]
	},
	{
		"pageid": "shiwenv_b6afc21d054b",
		"author": "史达祖",
		"id": "59916",
		"age": "宋代",
		"title": "鹧鸪天·搭柳栏干倚伫频",
		"article": [
			"搭柳栏干倚伫频，杏帘胡蝶绣床春。十年花骨东风泪，几点螺香素壁尘。",
			"箫外月，梦中云，秦楼楚殿可怜身。新愁换尽风流性，偏恨鸳鸯不念人。"
		]
	},
	{
		"pageid": "shiwenv_d2a69f2e4a42",
		"author": "杜甫",
		"id": "10932",
		"age": "唐代",
		"title": "为农",
		"article": [
			"锦里烟尘外，江村八九家。",
			"圆荷浮小叶，细麦落轻花。",
			"卜宅从兹老，为农去国赊。",
			"远惭勾漏令，不得问丹砂。"
		]
	},
	{
		"pageid": "shiwenv_2c63f7dc7c50",
		"author": "黄庭坚",
		"id": "49957",
		"age": "宋代",
		"title": "西江月·断送一生惟有",
		"article": [
			"老夫既戒酒不饮，遇宴集，独醒其旁。坐客欲得小词，援笔为赋。",
			"断送一生惟有，破除万事无过。远山横黛蘸秋波，不饮旁人笑我。",
			"花病等闲瘦弱，春愁无处遮拦。杯行到手莫留残，不道月斜人散。"
		]
	},
	{
		"pageid": "shiwenv_a9a0b6b0eede",
		"author": "刘长卿",
		"id": "7072",
		"age": "唐代",
		"title": "长沙过贾谊宅",
		"article": [
			"三年谪宦此栖迟，万古惟留楚客悲。",
			"秋草独寻人去后，寒林空见日斜时。",
			"汉文有道恩犹薄，湘水无情吊岂知。",
			"寂寂江山摇落处，怜君何事到天涯。"
		]
	},
	{
		"pageid": "shiwenv_7df19fc9e9c1",
		"author": "杜甫",
		"id": "11487",
		"age": "唐代",
		"title": "孤雁 / 后飞雁",
		"article": [
			"孤雁不饮啄，飞鸣声念群。",
			"谁怜一片影，相失万重云？",
			"望尽似犹见，哀多如更闻。",
			"野鸦无意绪，鸣噪自纷纷。"
		]
	},
	{
		"pageid": "shiwenv_fe9b8193fd43",
		"author": "李珣",
		"id": "71066",
		"age": "唐代",
		"title": "南乡子·乘彩舫",
		"article": [
			"乘彩舫，过莲塘，棹歌惊起睡鸳鸯。游女带花偎伴笑，争窈窕，竞折团荷遮晚照。"
		]
	},
	{
		"pageid": "shiwenv_dc47feaddcd7",
		"author": "曹丕",
		"id": "48007",
		"age": "魏晋",
		"title": "燕歌行二首·其一",
		"article": [
			"秋风萧瑟天气凉，草木摇落露为霜，群燕辞归鹄南翔。(鹄南翔 一作 雁南翔）",
			"念君客游思断肠，慊慊思归恋故乡，君何淹留寄他方？",
			"贱妾茕茕守空房，忧来思君不敢忘，不觉泪下沾衣裳。",
			"援琴鸣弦发清商，短歌微吟不能长。",
			"明月皎皎照我床，星汉西流夜未央。",
			"牵牛织女遥相望，尔独何辜限河梁。"
		]
	}
,
	{
		"pageid": "shiwenv_2045d8c9f5b1",
		"author": "杨慎",
		"id": "71795",
		"age": "明代",
		"title": "鹧鸪天·元宵后独酌",
		"article": [
			"千点寒梅晓角中，一番春信画楼东。收灯庭院迟迟月，落索秋千翦翦风。",
			"鱼雁杳，水云重，异乡节序恨匆匆。当歌幸有金陵子，翠斝清尊莫放空。"
		]
	},
	{
		"pageid": "shiwenv_a31fe4cc7100",
		"author": "李隆基",
		"id": "437",
		"age": "唐代",
		"title": "幸蜀西至剑门",
		"article": [
			"剑阁横云峻，銮舆出狩回。",
			"翠屏千仞合，丹嶂五丁开。",
			"灌木萦旗转，仙云拂马来。",
			"乘时方在德，嗟尔勒铭才。"
		]
	},
	{
		"pageid": "shiwenv_c927fa622c83",
		"author": "王昌龄",
		"id": "6453",
		"age": "唐代",
		"title": "龙标野宴",
		"article": [
			"沅溪夏晚足凉风，春酒相携就竹丛。",
			"莫道弦歌愁远谪，青山明月不曾空。"
		]
	},
	{
		"pageid": "shiwenv_32150e94748b",
		"author": "王沂孙",
		"id": "68561",
		"age": "宋代",
		"title": "法曲献仙音·聚景亭梅次草窗韵",
		"article": [
			"层绿峨峨，纤琼皎皎，倒压波痕清浅。过眼年华，动人幽意，相逢几番春换。记唤酒寻芳处，盈盈褪妆晚。 ",
			"已销黯。况凄凉、近来离思，应忘却、明月夜深归辇。荏苒一枝春，恨东风、人似天远。纵有残花，洒征衣、铅泪都满。但殷勤折取，自遣一襟幽怨。"
		]
	},
	{
		"pageid": "shiwenv_c69e5720e858",
		"author": "陆游",
		"id": "69129",
		"age": "宋代",
		"title": "沈园二首",
		"article": [
			"城上斜阳画角哀，沈园非复旧池台，",
			"伤心桥下春波绿，曾是惊鸿照影来。",
			"梦断香消四十年，沈园柳老不吹绵。",
			"此身行作稽山土，犹吊遗踪一泫然。"
		]
	},
	{
		"pageid": "shiwenv_9903c8207c77",
		"author": "周密",
		"id": "63565",
		"age": "宋代",
		"title": "闻鹊喜·吴山观涛",
		"article": [
			"天水碧，染就一江秋色。鳌戴雪山龙起蛰，快风吹海立。",
			"数点烟鬟青滴，一杼霞绡红湿，白鸟明边帆影直，隔江闻夜笛。"
		]
	},
	{
		"pageid": "shiwenv_13b073f47fa2",
		"author": "李白",
		"id": "8497",
		"age": "唐代",
		"title": "代别情人",
		"article": [
			"清水本不动，桃花发岸傍。",
			"桃花弄水色，波荡摇春光。",
			"我悦子容艳，子倾我文章。",
			"风吹绿琴去，曲度紫鸳鸯。",
			"昔作一水鱼，今成两枝鸟。",
			"哀哀长鸡鸣，夜夜达五晓。",
			"起折相思树，归赠知寸心。",
			"覆水不可收，行云难重寻。",
			"天涯有度鸟，莫绝瑶华音。"
		]
	},
	{
		"pageid": "shiwenv_b5eb9be4c7f1",
		"author": "屈大均",
		"id": "70730",
		"age": "清代",
		"title": "梦江南·红茉莉",
		"article": [
			"红茉莉，穿作一花梳。金缕抽残蝴蝶茧，钗头立冬凤凰雏。肯忆故人姝。"
		]
	},
	{
		"pageid": "shiwenv_d0c23694485b",
		"author": "王维",
		"id": "5649",
		"age": "唐代",
		"title": "汉江临泛 / 汉江临眺",
		"article": [
			"楚塞三湘接，荆门九派通。",
			"江流天地外，山色有无中。",
			"郡邑浮前浦，波澜动远空。",
			"襄阳好风日，留醉与山翁。"
		]
	},
	{
		"pageid": "shiwenv_3dcbc67a561e",
		"author": "王恽",
		"id": "71920",
		"age": "元代",
		"title": "水调歌头·送王子初之太原",
		"article": [
			"将军报书切，高卧起螭蟠。悲欢离合常事，知己古为难。忆昔草庐人去，郁郁风云英气，千载到君还。歌吹展江底，长铗不须弹。",
			"路漫漫，天渺渺，与翩翩。西风鸿鹄，一举横绝碧云端。自笑鹡鸰孤影，落日野烟原上，沙晚不胜寒。后夜一相意，明月满江干。"
		]
	}
,
	{
		"pageid": "shiwenv_8ac496690372",
		"author": "徐再思",
		"id": "71969",
		"age": "元代",
		"title": "阳春曲·闺怨",
		"article": [
			"妾身悔作商人妇，妾命当逢薄幸夫。别时只说到东吴，三载余，却得广州书。"
		]
	},
	{
		"pageid": "shiwenv_fdc2392c2748",
		"author": "秦观",
		"id": "50288",
		"age": "宋代",
		"title": "点绛唇·桃源",
		"article": [
			"醉漾轻舟，信流引到花深处。尘缘相误，无计花间住。 ",
			"烟水茫茫，千里斜阳暮。山无数，乱红如雨。不记来时路。"
		]
	},
	{
		"pageid": "shiwenv_9070254d4c47",
		"author": "佚名",
		"id": "102",
		"age": "先秦",
		"title": "卢令",
		"article": [
			"卢令令，其人美且仁。",
			"卢重环，其人美且鬈。",
			"卢重鋂，其人美且偲。"
		]
	},
	{
		"pageid": "shiwenv_3f264f1aa8b4",
		"author": "佚名",
		"id": "47697",
		"age": "先秦",
		"title": "南风歌",
		"article": [
			"南风之薰兮，可以解吾民之愠兮。",
			"南风之时兮，可以阜吾民之财兮。"
		]
	},
	{
		"pageid": "shiwenv_874a51f7c1ca",
		"author": "沈佺期",
		"id": "4746",
		"age": "唐代",
		"title": "遥同杜员外审言过岭",
		"article": [
			"天长地阔岭头分，去国离家见白云。",
			"洛浦风光何所似，崇山瘴疠不堪闻。",
			"南浮涨海人何处，北望衡阳雁几群。",
			"两地江山万余里，何时重谒圣明君。"
		]
	},
	{
		"pageid": "shiwenv_0f426dac7273",
		"author": "佚名",
		"id": "114",
		"age": "先秦",
		"title": "山有枢",
		"article": [
			"山有枢，隰有榆。子有衣裳，弗曳弗娄。子有车马，弗驰弗驱。宛其死矣，他人是愉。",
			"山有栲，隰有杻。子有廷内，弗洒弗扫。子有钟鼓，弗鼓弗考。宛其死矣，他人是保。",
			"山有漆，隰有栗。子有酒食，何不日鼓瑟？且以喜乐，且以永日。宛其死矣，他人入室。"
		]
	},
	{
		"pageid": "shiwenv_3b1108c2df7b",
		"author": "黄景仁",
		"id": "71707",
		"age": "清代",
		"title": "绮怀",
		"article": [
			"几回花下坐吹箫，银汉红墙入望遥。",
			"似此星辰非昨夜，为谁风露立中宵。",
			"缠绵思尽抽残茧，宛转心伤剥后蕉。",
			"三五年时三五月，可怜杯酒不曾消。"
		]
	},
	{
		"pageid": "shiwenv_f3d2947c88d5",
		"author": "白居易",
		"id": "21911",
		"age": "唐代",
		"title": "望驿台",
		"article": [
			"靖安宅里当窗柳，望驿台前扑地花。(扑地花 一作：铺地花)",
			"两处春光同日尽，居人思客客思家。"
		]
	},
	{
		"pageid": "shiwenv_ec451b81fc20",
		"author": "杜甫",
		"id": "11209",
		"age": "唐代",
		"title": "雨不绝",
		"article": [
			"鸣雨既过渐细微，映空摇飏如丝飞。",
			"阶前短草泥不乱，院里长条风乍稀。",
			"舞石旋应将乳子，行云莫自湿仙衣。",
			"眼边江舸何匆促，未待安流逆浪归。"
		]
	},
	{
		"pageid": "shiwenv_557e59cdf613",
		"author": "杨基",
		"id": "70691",
		"age": "明代",
		"title": "浣溪沙·上巳",
		"article": [
			"软翠冠儿簇海棠，砑罗衫子绣丁香。闲来水上踏青阳。",
			"风暖有人能作伴，日长无事可思量。水流花落任匆忙。"
		]
	}
,
	{
		"pageid": "shiwenv_236d0b91b3e0",
		"author": "赵溍",
		"id": "67248",
		"age": "宋代",
		"title": "临江仙·西湖春泛",
		"article": [
			"堤曲朱墙近远，山明碧瓦高低。好风二十四花期。骄总穿柳去，文艗挟春飞。 ",
			"箫鼓晴雷殷殷，笑歌香雾霏霏，间情不受酒禁持。断肠无立处，斜日欲归时。"
		]
	},
	{
		"pageid": "shiwenv_8b73976b362c",
		"author": "佚名",
		"id": "276",
		"age": "先秦",
		"title": "周颂·丰年",
		"article": [
			"丰年多黍多稌，亦有高廪，万亿及秭。为酒为醴，烝畀祖妣。以洽百礼，降福孔皆。"
		]
	},
	{
		"pageid": "shiwenv_63884f18c924",
		"author": "宣宗宫人",
		"id": "42616",
		"age": "唐代",
		"title": "题红叶",
		"article": [
			"流水何太急，深宫尽日闲。",
			"殷勤谢红叶，好去到人间。"
		]
	},
	{
		"pageid": "shiwenv_e76d8f03450d",
		"author": "辛弃疾",
		"id": "57972",
		"age": "宋代",
		"title": "水调歌头·寿赵漕介庵",
		"article": [
			"千里渥洼种，名动帝王家。金銮当日奏草，落笔万龙蛇。带得无边春下，等待江山都老，教看鬓方鸦。莫管钱流地，且拟醉黄花。",
			"唤双成，歌弄玉，舞绿华。一觞为饮千岁，江海吸流霞。闻道清都帝所，要挽银河仙浪，西北洗胡沙。回首日边去，云里认飞车。"
		]
	},
	{
		"pageid": "shiwenv_cfd2f8f9125e",
		"author": "辛弃疾",
		"id": "57808",
		"age": "宋代",
		"title": "南歌子·新开池戏作",
		"article": [
			"散发披襟处，浮瓜沈李杯。涓涓流水细侵阶。凿个池儿，唤个月儿来。",
			"画栋频摇动，红蕖尽倒开。斗匀红粉照香腮。有个人人，把做镜儿猜。"
		]
	},
	{
		"pageid": "shiwenv_7ab9a9cf225a",
		"author": "佚名",
		"id": "68",
		"age": "先秦",
		"title": "中谷有蓷",
		"article": [
			"中谷有蓷，暵其乾矣。有女仳离，嘅其叹矣。嘅其叹矣，遇人之艰难矣！",
			"中谷有蓷，暵其修矣。有女仳离，条其啸矣。条其啸矣，遇人之不淑矣！",
			"中谷有蓷，暵其湿矣。有女仳离，啜其泣矣。啜其泣矣，何嗟及矣！"
		]
	},
	{
		"pageid": "shiwenv_4b42827d4d82",
		"author": "白居易",
		"id": "22600",
		"age": "唐代",
		"title": "早兴",
		"article": [
			"晨光出照屋梁明，初打开门鼓一声。",
			"犬上阶眠知地湿，鸟临窗语报天晴。",
			"半销宿酒头仍重，新脱冬衣体乍轻。",
			"睡觉心空思想尽，近来乡梦不多成。"
		]
	},
	{
		"pageid": "shiwenv_4f57759fad91",
		"author": "朱淑真",
		"id": "55206",
		"age": "宋代",
		"title": "菩萨蛮·山亭水榭秋方半",
		"article": [
			"山亭水榭秋方半，凤帏寂寞无人伴。愁闷一番新，双蛾只旧颦。",
			"起来临绣户，时有疏萤度。多谢月相怜，今宵不忍圆。"
		]
	},
	{
		"pageid": "shiwenv_a622c336a14b",
		"author": "柳永",
		"id": "73298",
		"age": "宋代",
		"title": "安公子·梦觉清宵半",
		"article": [
			"梦觉清宵半。悄然屈指听银箭。惟有床前残泪烛，啼红相伴。暗惹起、云愁雨恨情何限。从卧来、展转千馀遍。任数重鸳被，怎向孤眠不暖。",
			"堪恨还堪叹。当初不合轻分散。及至厌厌独自个，却眼穿肠断。似恁地、深情密意如何拚。虽后约、的有于飞愿。奈片时难过，怎得如今便见。"
		]
	},
	{
		"pageid": "shiwenv_532d57844dec",
		"author": "柳宗元",
		"id": "18239",
		"age": "唐代",
		"title": "衡阳与梦得分路赠别",
		"article": [
			"十年憔悴到秦京，谁料翻为岭外行。",
			"伏波故道风烟在，翁仲遗墟草树平。",
			"直以慵疏招物议，休将文字占时名。",
			"今朝不用临河别，垂泪千行便濯缨。"
		]
	}
,
	{
		"pageid": "shiwenv_b8f2ac1652de",
		"author": "辛弃疾",
		"id": "58099",
		"age": "宋代",
		"title": "酒泉子·无题",
		"article": [
			"流水无情，潮到空城头尽白。离歌一曲怨残阳，断人肠。",
			"东风官柳舞雕墙。三十六宫花溅泪，春声何处说兴亡，燕双双。"
		]
	},
	{
		"pageid": "shiwenv_3f6243e9dfb7",
		"author": "佚名",
		"id": "183",
		"age": "先秦",
		"title": "祈父",
		"article": [
			"祈父，予王之爪牙。胡转予于恤，靡所止居？",
			"祈父，予王之爪士。胡转予于恤，靡所厎止？",
			"祈父，亶不聪。胡转予于恤？有母之尸饔。"
		]
	},
	{
		"pageid": "shiwenv_2a96187f4ba5",
		"author": "贺铸",
		"id": "50696",
		"age": "宋代",
		"title": "望湘人·春思",
		"article": [
			"厌莺声到枕，花气动帘，醉魂愁梦相半。被惜余薰，带惊剩眼，几许伤春春晚。泪竹痕鲜，佩兰香老，湘天浓暖。记小江风月佳时，屡约非烟游伴。",
			"须信鸾弦易断。奈云和再鼓，曲终人远。认罗袜无踪，旧处弄波清浅。青翰棹舣，白蘋洲畔，尽目临皋飞观。不解寄、一字相思，幸有归来双燕。"
		]
	},
	{
		"pageid": "shiwenv_f9095988eaf8",
		"author": "佚名",
		"id": "47998",
		"age": "两汉",
		"title": "刺巴郡守诗",
		"article": [
			"狗吠何喧喧，有吏来在门。",
			"披衣出门应，府记欲得钱。",
			"语穷乞请期，吏怒反见尤。",
			"旋步顾家中，家中无可为。",
			"思往从邻贷，邻人言已匮。",
			"钱钱何难得，令我独憔悴。"
		]
	},
	{
		"pageid": "shiwenv_468eaa9d8d35",
		"author": "刘辰翁",
		"id": "63314",
		"age": "宋代",
		"title": "兰陵王·丙子送春",
		"article": [
			"送春去。春去人间无路。秋千外，芳草连天，谁遣风沙暗南浦。依依甚意绪。漫忆海门飞絮。乱鸦过，斗转城荒，不见来时试灯处。 ",
			"春去。最谁苦。但箭雁沈边，梁燕无主。杜鹃声里长门暮。想玉树凋土，泪盘如露。咸阳送客屡回顾。斜日未能度。 ",
			"春去。尚来否。正江令恨别，庾信愁赋。二人皆北去。苏堤尽日风和雨。叹神游故国，花记前度。人生流落，顾孺子，共夜语。 "
		]
	},
	{
		"pageid": "shiwenv_709ca73400bf",
		"author": "温庭筠",
		"id": "31775",
		"age": "唐代",
		"title": "题柳",
		"article": [
			"杨柳千条拂面丝，绿烟金穗不胜吹。",
			"香随静婉歌尘起，影伴娇娆舞袖垂。",
			"羌管一声何处曲，流莺百啭最高枝。",
			"千门九陌花如雪，飞过宫墙两自知。"
		]
	},
	{
		"pageid": "shiwenv_19b70e3ac0f6",
		"author": "纪映淮",
		"id": "71553",
		"age": "清代",
		"title": "咏秋柳",
		"article": [
			"栖鸦流水点秋光，爱此萧疏树几行。",
			"不与行人绾离别，赋成谢女雪飞香。"
		]
	},
	{
		"pageid": "shiwenv_8e82b970247d",
		"author": "李煜",
		"id": "597",
		"age": "唐代",
		"title": "赐宫人庆奴",
		"article": [
			"风情渐老见春羞，到处消魂感旧游。 ",
			"多谢长条似相识，强垂烟态拂人头。"
		]
	},
	{
		"pageid": "shiwenv_bc560704b539",
		"author": "辛弃疾",
		"id": "57766",
		"age": "宋代",
		"title": "贺新郎·三山雨中游西湖",
		"article": [
			"三山雨中游西湖有怀赵丞相经始",
			"翠浪吞平野。挽天河谁来照影，卧龙山下。烟雨偏宜晴更好，约略西施未嫁。待细把江山图画。千顷光中堆滟滪，似扁舟欲下瞿塘马。中有句，浩难写。",
			"诗人例入西湖社。记风流重来手种，绿阴成也。陌上游人夸故国，十里水晶台榭。更复道横空清夜。粉黛中洲歌妙曲，问当年鱼鸟无存者。堂上燕，又长夏。"
		]
	},
	{
		"pageid": "shiwenv_5d2379fba803",
		"author": "王勃",
		"id": "3169",
		"age": "唐代",
		"title": "重别薛华",
		"article": [
			"明月沉珠浦，秋风濯锦川。",
			"楼台临绝岸，洲渚亘长天。",
			"旅泊成千里，栖遑共百年。",
			"穷途唯有泪，还望独潸然。"
		]
	}
,
	{
		"pageid": "shiwenv_ec76be27d14d",
		"author": "纳兰性德",
		"id": "72912",
		"age": "清代",
		"title": "满江红·代北燕南",
		"article": [
			"代北燕南，应不隔、月明千里。谁相念、胭脂山下，悲哉秋气。小立乍惊清露湿，孤眠最惜浓香腻。况夜鸟、啼绝四更头，边声起。",
			"销不尽，悲歌意。匀不尽，相思泪。想故园今夜，玉阑谁倚。青海不来如意梦，红笺暂写违心字。道别来、浑是不关心，东堂桂。"
		]
	},
	{
		"pageid": "shiwenv_51defb36f73f",
		"author": "李白",
		"id": "8419",
		"age": "唐代",
		"title": "对酒忆贺监二首",
		"article": [
			"四明有狂客，风流贺季真。",
			"长安一相见，呼我谪仙人。",
			"昔好杯中物，翻为松下尘。",
			"金龟换酒处，却忆泪沾巾。",
			"狂客归四明，山阴道士迎。",
			"敕赐镜湖水，为君台沼荣。",
			"人亡余故宅，空有荷花生。",
			"念此杳如梦，凄然伤我情。"
		]
	},
	{
		"pageid": "shiwenv_f4cf2f0749b8",
		"author": "纳兰性德",
		"id": "72892",
		"age": "清代",
		"title": "酒泉子·谢却荼蘼",
		"article": [
			"谢却荼蘼，一片月明如水。篆香消，犹未睡，早鸦啼。",
			"嫩寒无赖罗衣薄，休傍阑干角。最愁人，灯欲落，雁还飞。"
		]
	},
	{
		"pageid": "shiwenv_ed6574697873",
		"author": "欧阳修",
		"id": "48774",
		"age": "宋代",
		"title": "渔家傲·花底忽闻敲两桨",
		"article": [
			"花底忽闻敲两桨。逡巡女伴来寻访。酒盏旋将荷叶当。莲舟荡。时时盏里生红浪。",
			"花气酒香清厮酿。花腮酒面红相向。醉倚绿阴眠一饷。惊起望。船头阁在沙滩上。"
		]
	},
	{
		"pageid": "shiwenv_45d3dd6bec0a",
		"author": "柳永",
		"id": "48219",
		"age": "宋代",
		"title": "昼夜乐·洞房记得初相遇",
		"article": [
			"洞房记得初相遇。便只合、长相聚。何期小会幽欢，变作离情别绪。况值阑珊春色暮，对满目、乱花狂絮。直恐好风光，尽随伊归去。 ",
			"一场寂寞凭谁诉。算前言、总轻负。早知恁地难拚，悔不当时留住。其奈风流端正外，更别有，系人心处。一日不思量，也攒眉千度。"
		]
	},
	{
		"pageid": "shiwenv_fac52eb4a0d9",
		"author": "吴文英",
		"id": "62319",
		"age": "宋代",
		"title": "高山流水·丁基仲侧室善丝桐赋咏晓达音吕备歌舞之妙",
		"article": [
			"素弦一一起秋风。写柔情、都在春葱。徽外断肠声，霜宵暗落惊鸿。低颦处、翦绿裁红。仙郎伴、新制还赓旧曲，映月帘栊。似名花并蒂，日日醉春浓。 ",
			"吴中。空传有西子，应不解、换徵移宫。兰蕙满襟怀，唾碧总喷花茸。后堂深、想费春工。客愁重、时听蕉寒雨碎，泪湿琼钟。恁风流也称，金屋贮娇慵。"
		]
	},
	{
		"pageid": "shiwenv_2d549d9a09f4",
		"author": "杨万里",
		"id": "71227",
		"age": "宋代",
		"title": "夏夜追凉",
		"article": [
			"夜热依然午热同，开门小立月明中。",
			"竹深树密虫鸣处，时有微凉不是风。"
		]
	},
	{
		"pageid": "shiwenv_a0e4cb81736e",
		"author": "刘禹锡",
		"id": "19004",
		"age": "唐代",
		"title": "台城",
		"article": [
			"台城六代竞豪华，结绮临春事最奢。",
			"万户千门成野草，只缘一曲后庭花。"
		]
	},
	{
		"pageid": "shiwenv_e9ae66796d27",
		"author": "郑愔",
		"id": "4964",
		"age": "唐代",
		"title": "奉和幸望春宫送朔方大总管张仁亶",
		"article": [
			"御跸下都门，军麾出塞垣。长杨跨武骑，细柳接戎轩。 ",
			"睿曲风云动，边威鼓吹喧。坐帷将阃外，俱是报明恩。"
		]
	},
	{
		"pageid": "shiwenv_398749054857",
		"author": "王敬之",
		"id": "72096",
		"age": "清代",
		"title": "转应曲·寒梦",
		"article": [
			"寒梦。寒梦。梦被诗魔调弄。醒来吟落灯花，灯暗纸窗月斜。月斜。月斜。巷口柝声敲歇。"
		]
	}
,
	{
		"pageid": "shiwenv_cdc327abcbc1",
		"author": "卢纶",
		"id": "70884",
		"age": "唐代",
		"title": "和张仆射塞下曲·其四",
		"article": [
			"野幕敞琼筵，羌戎贺劳旋。",
			"醉和金甲舞，雷鼓动山川。"
		]
	},
	{
		"pageid": "shiwenv_37ad4fa62305",
		"author": "岑参",
		"id": "9224",
		"age": "唐代",
		"title": "至大梁却寄匡城主人",
		"article": [
			"一从弃鱼钓，十载干明王。",
			"无由谒天阶，却欲归沧浪。",
			"仲秋至东郡，遂见天雨霜。",
			"昨夜梦故山，蕙草色已黄。",
			"平明辞铁丘，薄暮游大梁。",
			"仲秋萧条景，拔剌飞鹅鶬。",
			"四郊阴气闭，万里无晶光。",
			"长风吹白茅，野火烧枯桑。",
			"故人南燕吏，籍籍名更香。",
			"聊以玉壶赠，置之君子堂。 "
		]
	},
	{
		"pageid": "shiwenv_9743682062eb",
		"author": "杜甫",
		"id": "10829",
		"age": "唐代",
		"title": "九日蓝田崔氏庄",
		"article": [
			"老去悲秋强自宽，兴来今日尽君欢。",
			"羞将短发还吹帽，笑倩旁人为正冠。",
			"蓝水远从千涧落，玉山高并两峰寒。",
			"明年此会知谁健？醉把茱萸仔细看。"
		]
	},
	{
		"pageid": "shiwenv_faf6492eb53e",
		"author": "陈子昂",
		"id": "71651",
		"age": "唐代",
		"title": "感遇诗三十八首·其十九",
		"article": [
			"圣人不利己，忧济在元元。",
			"黄屋非尧意，瑶台安可论？",
			"吾闻西方化，清净道弥敦。",
			"奈何穷金玉，雕刻以为尊？",
			"云构山林尽，瑶图珠翠烦。",
			"鬼工尚未可，人力安能存？",
			"夸愚适增累，矜智道逾昏。"
		]
	},
	{
		"pageid": "shiwenv_c2288eb0ad3d",
		"author": "佚名",
		"id": "139",
		"age": "先秦",
		"title": "墓门",
		"article": [
			"墓门有棘，斧以斯之。夫也不良，国人知之。知而不已，谁昔然矣。",
			"墓门有梅，有鸮萃止。夫也不良，歌以讯之。讯予不顾，颠倒思予。"
		]
	},
	{
		"pageid": "shiwenv_41cea3df1ddd",
		"author": "李师中",
		"id": "65161",
		"age": "宋代",
		"title": "菩萨蛮·子规啼破城楼月",
		"article": [
			"子规啼破城楼月，画船晓载笙歌发。两岸荔枝红，万家烟雨中。",
			"佳人相对泣，泪下罗衣湿。从此信音稀，岭南无雁飞。"
		]
	},
	{
		"pageid": "shiwenv_5a22c2d89bf3",
		"author": "厉鹗",
		"id": "71030",
		"age": "清代",
		"title": "灵隐寺月夜",
		"article": [
			"夜寒香界白，涧曲寺门通。",
			"月在众峰顶，泉流乱叶中。",
			"一灯群动息，孤磬四天空。",
			"归路畏逢虎，况闻岩下风。"
		]
	},
	{
		"pageid": "shiwenv_675de9a7c0c7",
		"author": "曹雪芹",
		"id": "71274",
		"age": "清代",
		"title": "咏红梅花得“红”字",
		"article": [
			"桃未芳菲杏未红，冲寒先喜笑东风。",
			"魂飞庾岭春难辨，霞隔罗浮梦未通。",
			"绿萼添妆融宝炬，缟仙扶醉跨残虹。",
			"看来岂是寻常色，浓淡由他冰雪中。",
			"（出自《红楼梦》第五十回。）"
		]
	},
	{
		"pageid": "shiwenv_a416ac373919",
		"author": "卓文君",
		"id": "47866",
		"age": "两汉",
		"title": "白头吟",
		"article": [
			"皑如山上雪，皎若云间月。",
			"闻君有两意，故来相决绝。",
			"今日斗酒会，明旦沟水头。",
			"躞蹀御沟上，沟水东西流。",
			"凄凄复凄凄，嫁娶不须啼。",
			"愿得一心人，白头不相离。(一心人 一作：一人心；白头 一作：白首)",
			"竹竿何袅袅，鱼尾何簁簁！",
			"男儿重意气，何用钱刀为！"
		]
	},
	{
		"pageid": "shiwenv_2a64f9ecb3f9",
		"author": "佚名",
		"id": "93",
		"age": "先秦",
		"title": "野有蔓草",
		"article": [
			"野有蔓草，零露漙兮。有美一人，清扬婉兮。邂逅相遇，适我愿兮。",
			"野有蔓草，零露瀼瀼。有美一人，婉如清扬。邂逅相遇，与子偕臧。"
		]
	}
,
	{
		"pageid": "shiwenv_df14e6fd217b",
		"author": "王安石",
		"id": "69089",
		"age": "宋代",
		"title": "泊船瓜洲",
		"article": [
			"京口瓜洲一水间，钟山只隔数重山。",
			"春风又绿江南岸，明月何时照我还？"
		]
	},
	{
		"pageid": "shiwenv_57afa7371aa3",
		"author": "罗隐",
		"id": "35877",
		"age": "唐代",
		"title": "魏城逢故人 / 绵谷回寄蔡氏昆仲",
		"article": [
			"一年两度锦城游，前值东风后值秋。",
			"芳草有情皆碍马，好云无处不遮楼。",
			"山将别恨和心断，水带离声入梦流。",
			"今日因君试回首，淡烟乔木隔绵州。"
		]
	},
	{
		"pageid": "shiwenv_c9fdc214032a",
		"author": "仲殊",
		"id": "65439",
		"age": "宋代",
		"title": "南柯子·十里青山远",
		"article": [
			"十里青山远，潮平路带沙。数声啼鸟怨年华。又是凄凉时候，在天涯。",
			"白露收残月，清风散晓霞。绿杨堤畔问荷花：记得年时沽酒，那人家？"
		]
	},
	{
		"pageid": "shiwenv_038457ce8c4e",
		"author": "祖咏",
		"id": "5970",
		"age": "唐代",
		"title": "终南望余雪",
		"article": [
			"终南阴岭秀，积雪浮云端。",
			"林表明霁色，城中增暮寒。"
		]
	},
	{
		"pageid": "shiwenv_cd5cf6812490",
		"author": "白居易",
		"id": "21937",
		"age": "唐代",
		"title": "村夜",
		"article": [
			"霜草苍苍虫切切，村南村北行人绝。 ",
			"独出门前望野田，月明荞麦花如雪。 (门前 一作：前门)"
		]
	},
	{
		"pageid": "shiwenv_1b5644808799",
		"author": "项鸿祚",
		"id": "70794",
		"age": "清代",
		"title": "清平乐·池上纳凉",
		"article": [
			"水天清话，院静人销夏。蜡炬风摇帘不下，竹影半墙如画。",
			"醉来扶上桃笙，熟罗扇子凉轻。一霎荷塘过雨，明朝便是秋声。"
		]
	},
	{
		"pageid": "shiwenv_db7b591574cc",
		"author": "许浑",
		"id": "28335",
		"age": "唐代",
		"title": "汴河亭",
		"article": [
			"广陵花盛帝东游，先劈昆仑一派流。",
			"百二禁兵辞象阙，三千宫女下龙舟。",
			"凝云鼓震星辰动，拂浪旗开日月浮。",
			"四海义师归有道，迷楼还似景阳楼。"
		]
	},
	{
		"pageid": "shiwenv_c4d5e9103c0e",
		"author": "李清照",
		"id": "52829",
		"age": "宋代",
		"title": "浣溪沙·髻子伤春慵更梳",
		"article": [
			"髻子伤春慵更梳。晚风庭院落梅初。淡云来往月疏疏。 ",
			"玉鸭熏炉闲瑞脑，朱樱斗帐掩流苏。通犀还解辟寒无。"
		]
	},
	{
		"pageid": "shiwenv_3220da8fcf9f",
		"author": "韩疁",
		"id": "66845",
		"age": "宋代",
		"title": "高阳台·除夜",
		"article": [
			"频听银签，重燃绛蜡，年华衮衮惊心。饯旧迎新，能消几刻光阴。老来可惯通宵饮，待不眠、还怕寒侵。掩清尊。多谢梅花，伴我微吟。",
			"邻娃已试春妆了，更蜂腰簇翠，燕股横金。勾引东风，也知芳思难禁。朱颜那有年年好，逞艳游、赢取如今。恣登临。残雪楼台，迟日园林。"
		]
	},
	{
		"pageid": "shiwenv_b9bed562f15f",
		"author": "聂夷中",
		"id": "34411",
		"age": "唐代",
		"title": "田家",
		"article": [
			"父耕原上田，子劚山下荒。",
			"六月禾未秀，官家已修仓。"
		]
	}
,
	{
		"pageid": "shiwenv_a6ab771f8c83",
		"author": "刘过",
		"id": "59118",
		"age": "宋代",
		"title": "六州歌头·寄稼轩承旨",
		"article": [
			"寄辛承旨。时承旨招，不赴。",
			"斗酒彘肩，风雨渡江，岂不快哉！被香山居士，约林和靖，与坡仙老，驾勒吾回。坡谓西湖，正如西子，浓抹淡妆临镜台。二公者，皆掉头不顾，只管衔杯。 ",
			"白云天竺去来，图画里、峥嵘楼观开。爱东西双涧，纵横水绕；两峰南北，高下云堆。逋曰不然，暗香浮动，争似孤山先探梅。须晴去，访稼轩未晚，且此徘徊。 "
		]
	},
	{
		"pageid": "shiwenv_c0aa745e6244",
		"author": "辛弃疾",
		"id": "57602",
		"age": "宋代",
		"title": "霜天晓角·旅兴",
		"article": [
			"吴头楚尾，一棹人千里，休说旧愁新恨，长亭树，今如此。",
			"宦游吾倦矣，玉人留我醉，明日万花寒食，得且住，为佳耳。"
		]
	},
	{
		"pageid": "shiwenv_5170e3deb778",
		"author": "温庭筠",
		"id": "72791",
		"age": "唐代",
		"title": "菩萨蛮·宝函钿雀金鸂鶒",
		"article": [
			"宝函钿雀金鸂鶒，沉香阁上吴山碧。杨柳又如丝，驿桥春雨时。",
			"画楼音信断，芳草江南岸。鸾镜与花枝，此情谁得知？"
		]
	},
	{
		"pageid": "shiwenv_6773a0ce19a9",
		"author": "雍陶",
		"id": "27396",
		"age": "唐代",
		"title": "题情尽桥",
		"article": [
			"从来只有情难尽，何事名为情尽桥。",
			"自此改名为折柳，任他离恨一条条。"
		]
	},
	{
		"pageid": "shiwenv_c721a9ef0f67",
		"author": "林逋",
		"id": "69064",
		"age": "宋代",
		"title": "孤山寺端上人房写望",
		"article": [
			"底处凭阑思眇然，孤山塔后阁西偏。",
			"阴沉画轴林间寺，零落棋枰葑上田。",
			"秋景有时飞独鸟，夕阳无事起寒烟。",
			"迟留更爱吾庐近，只待重来看雪天。"
		]
	},
	{
		"pageid": "shiwenv_be17a39b1b63",
		"author": "李商隐",
		"id": "29049",
		"age": "唐代",
		"title": "安定城楼",
		"article": [
			"迢递高城百尺楼，绿杨枝外尽汀洲。",
			"贾生年少虚垂泪，王粲春来更远游。",
			"永忆江湖归白发，欲回天地入扁舟。",
			"不知腐鼠成滋味，猜意鹓雏竟未休。"
		]
	},
	{
		"pageid": "shiwenv_2a984170f0e0",
		"author": "周邦彦",
		"id": "51050",
		"age": "宋代",
		"title": "玉楼春·桃溪不作从容住",
		"article": [
			"桃溪不作从容住，秋藕绝来无续处。当时相候赤阑桥，今日独寻黄叶路。",
			"烟中列岫青无数，雁背夕阳红欲暮。人如风后入江云，情似雨馀粘地絮。"
		]
	},
	{
		"pageid": "shiwenv_4f7e2f94ec4a",
		"author": "宋之问",
		"id": "32369",
		"age": "唐代",
		"title": "渡汉江",
		"article": [
			"岭外音书断，经冬复历春。",
			"近乡情更怯，不敢问来人。"
		]
	},
	{
		"pageid": "shiwenv_e59a5b3e2028",
		"author": "何逊",
		"id": "70909",
		"age": "南北朝",
		"title": "咏早梅 / 扬州法曹梅花盛开",
		"article": [
			"兔园标物序，惊时最是梅。",
			"衔霜当路发，映雪拟寒开。",
			"枝横却月观，花绕凌风台。",
			"朝洒长门泣，夕驻临邛杯。",
			"应知早飘落，故逐上春来。"
		]
	},
	{
		"pageid": "shiwenv_40641a7142e7",
		"author": "欧阳修",
		"id": "48766",
		"age": "宋代",
		"title": "蝶恋花·画阁归来春又晚",
		"article": [
			"画阁归来春又晚。燕子双飞，柳软桃花浅。细雨满天风满院，愁眉敛尽无人见。",
			"独倚阑干心绪乱。芳草芊绵，尚忆江南岸。风月无情人暗换，旧游如梦空肠断。"
		]
	}
,
	{
		"pageid": "shiwenv_b9b49ef4d6d4",
		"author": "毛滂",
		"id": "51629",
		"age": "宋代",
		"title": "临江仙·都城元夕",
		"article": [
			"闻道长安灯夜好，雕轮宝马如云。蓬莱清浅对觚棱。玉皇开碧落，银界失黄昏。 ",
			"谁见江南憔悴客，端忧懒步芳尘。小屏风畔冷香凝。酒浓春入梦，窗破月寻人。"
		]
	},
	{
		"pageid": "shiwenv_4c1364cb1da5",
		"author": "朱熹",
		"id": "69142",
		"age": "宋代",
		"title": "观书有感二首·其一",
		"article": [
			"半亩方塘一鉴开，天光云影共徘徊。",
			"问渠那得清如许？为有源头活水来。(那 通：哪)"
		]
	},
	{
		"pageid": "shiwenv_c8c1699b2e01",
		"author": "周邦彦",
		"id": "50942",
		"age": "宋代",
		"title": "解连环·怨怀无托",
		"article": [
			"怨怀无托。嗟情人断绝，信音辽邈。纵妙手、能解连环，似风散雨收，雾轻云薄。燕子楼空，暗尘锁、一床弦索。想移根换叶。尽是旧时，手种红药。 ",
			"汀洲渐生杜若。料舟依岸曲，人在天角。谩记得、当日音书，把闲语闲言，待总烧却。水驿春回，望寄我、江南梅萼。拚今生，对花对酒，为伊泪落。"
		]
	},
	{
		"pageid": "shiwenv_27d0dc6c1078",
		"author": "史达祖",
		"id": "59877",
		"age": "宋代",
		"title": "临江仙·倦客如今老矣",
		"article": [
			"倦客如今老矣，旧时不奈春何。几曾湖上不经过。看花南陌醉，驻马翠楼歌。 ",
			"远眼愁随芳草，湘裙忆著春罗。枉教装得旧时多。向来箫鼓地，犹见柳婆娑。"
		]
	},
	{
		"pageid": "shiwenv_5e6cab2dae6b",
		"author": "李商隐",
		"id": "28784",
		"age": "唐代",
		"title": "题汉祖庙",
		"article": [
			"乘运应须宅八荒，男儿安在恋池隍。 ",
			"君王自起新丰后，项羽何曾在故乡。"
		]
	},
	{
		"pageid": "shiwenv_85bb2a63fb46",
		"author": "李贺",
		"id": "20366",
		"age": "唐代",
		"title": "伤心行",
		"article": [
			"咽咽学楚吟，病骨伤幽素。",
			"秋姿白发生，木叶啼风雨。 ",
			"灯青兰膏歇，落照飞蛾舞。",
			"古壁生凝尘，羁魂梦中语。"
		]
	},
	{
		"pageid": "shiwenv_baf1f5e8d15b",
		"author": "吴文英",
		"id": "62427",
		"age": "宋代",
		"title": "花心动·柳",
		"article": [
			"十里东风，袅垂杨、长似舞时腰瘦。翠馆朱楼，紫陌青门，处处燕莺晴昼。乍看摇曳金丝细，春浅映、鹅黄如酒。嫩阴里，烟滋露染，翠娇红溜。 ",
			"此际雕鞍去久。空追念邮亭，短枝盈首。海角天涯，寒食清明，泪点絮花沾袖。去年折赠行人远，今年恨、依然纤手。断肠也，羞眉画应未就。"
		]
	},
	{
		"pageid": "shiwenv_5bd2b9958059",
		"author": "佚名",
		"id": "293",
		"age": "先秦",
		"title": "周颂·般",
		"article": [
			"於皇时周！陟其高山，嶞山乔岳，允犹翕河。敷天之下，裒时之对。时周之命。"
		]
	},
	{
		"pageid": "shiwenv_0564d7f8b06b",
		"author": "王贞白",
		"id": "72149",
		"age": "唐代",
		"title": "白鹿洞二首·其一",
		"article": [
			"读书不觉已春深，一寸光阴一寸金。(已春深 一作：春已深)",
			"不是道人来引笑，周情孔思正追寻。"
		]
	},
	{
		"pageid": "shiwenv_8b8886a2df76",
		"author": "皇甫松",
		"id": "47120",
		"age": "唐代",
		"title": "天仙子·踯躅花开红照水",
		"article": [
			"晴野鹭鸶飞一只，水葓花发秋江碧。刘郎此日别天仙，登绮席，泪珠滴，十二晚峰青历历。",
			"踯躅花开红照水，鹧鸪飞绕青山觜。行人经岁始归来，千万里，错相倚，懊恼天仙应有以。"
		]
	}
,
	{
		"pageid": "shiwenv_c67f0f242aa1",
		"author": "孙惟信",
		"id": "66869",
		"age": "宋代",
		"title": "南乡子·璧月小红楼",
		"article": [
			"璧月小红楼。听得吹箫忆旧游。霜冷阑干天似水，扬州。薄幸声名总是愁。 ",
			"尘暗鹔鹴裘。针线曾劳玉指柔。一梦觉来三十载，休休。空为梅花白了头。"
		]
	},
	{
		"pageid": "shiwenv_e5325dec4270",
		"author": "朱淑真",
		"id": "70954",
		"age": "宋代",
		"title": "落花",
		"article": [
			"连理枝头花正开，妒花风雨便相催。",
			"愿教青帝常为主，莫遣纷纷点翠苔。"
		]
	},
	{
		"pageid": "shiwenv_03cfdec8dfcb",
		"author": "戴复古",
		"id": "66612",
		"age": "宋代",
		"title": "木兰花慢·莺啼啼不尽",
		"article": [
			"莺啼啼不尽，任燕语、语难通。这一点闲愁，十年不断，恼乱春风。重来故人不见，但依然、杨柳小楼东。记得同题粉壁，而今壁破无踪。",
			"兰皋新涨绿溶溶。流恨落花红。念着破春衫，当时送别，灯下裁缝。相思谩然自苦，算云烟、过眼总成空。落日楚天无际，凭栏目送飞鸿。"
		]
	},
	{
		"pageid": "shiwenv_6283771c107d",
		"author": "秘演",
		"id": "71292",
		"age": "宋代",
		"title": "山中",
		"article": [
			"结茅临水石，淡寂益闲吟。",
			"久雨寒蝉少，空山落叶深。",
			"危楼乘月上，远寺听钟寻。",
			"昨得江僧信，期来此息心。"
		]
	},
	{
		"pageid": "shiwenv_5130002fd67b",
		"author": "杜牧",
		"id": "27826",
		"age": "唐代",
		"title": "紫薇花",
		"article": [
			"晓迎秋露一枝新，不占园中最上春。",
			"桃李无言又何在，向风偏笑艳阳人。"
		]
	},
	{
		"pageid": "shiwenv_b5241d0bb6f6",
		"author": "孟浩然",
		"id": "7302",
		"age": "唐代",
		"title": "高阳池送朱二",
		"article": [
			"当昔襄阳雄盛时，山公常醉习家池。",
			"池边钓女日相随，妆成照影竟来窥。",
			"澄波澹澹芙蓉发，绿岸参参杨柳垂。",
			"一朝物变人亦非，四面荒凉人住稀。",
			"意气豪华何处在，空余草露湿罗衣。",
			"此地朝来饯行者，翻向此中牧征马。",
			"征马分飞日渐斜，见此空为人所嗟。",
			"殷勤为访桃源路，予亦归来松子家。 "
		]
	},
	{
		"pageid": "shiwenv_7c14409ca751",
		"author": "陆游",
		"id": "69128",
		"age": "宋代",
		"title": "书愤五首·其一",
		"article": [
			"早岁那知世事艰，中原北望气如山。",
			"楼船夜雪瓜洲渡，铁马秋风大散关。",
			"塞上长城空自许，镜中衰鬓已先斑。",
			"出师一表真名世，千载谁堪伯仲间！"
		]
	},
	{
		"pageid": "shiwenv_8c43356310ea",
		"author": "苏轼",
		"id": "49421",
		"age": "宋代",
		"title": "临江仙·惠州改前韵",
		"article": [
			"九十日春都过了，贪忙何处追游。三分春色一分愁。雨翻榆荚阵，风转柳花球。",
			"我与使君皆白首，休夸少年风流。佳人斜倚合江楼，水光都眼净，山色总眉愁。"
		]
	},
	{
		"pageid": "shiwenv_2326b1b4c138",
		"author": "岑参",
		"id": "9743",
		"age": "唐代",
		"title": "酒泉太守席上醉后作",
		"article": [
			"酒泉太守能剑舞，高堂置酒夜击鼓。",
			"胡笳一曲断人肠，座上相看泪如雨。",
			"琵琶长笛曲相和，羌儿胡雏齐唱歌。",
			"浑炙犁牛烹野驼，交河美酒归叵罗。",
			"三更醉后军中寝，无奈秦山归梦何。"
		]
	},
	{
		"pageid": "shiwenv_a2120722af6c",
		"author": "高鹗",
		"id": "72085",
		"age": "清代",
		"title": "苏幕遮·送春",
		"article": [
			"日烘晴，风弄晓，芍药荼醾，是处撄怀抱。倦枕深杯消不了，人惜残春，我道春归好。",
			"絮从抛，莺任老，拼作无情，不为多情恼。日影渐斜人悄悄，凭暖栏杆，目断游丝袅。"
		]
	}
,
	{
		"pageid": "shiwenv_ea0a8d8dd576",
		"author": "顾敻",
		"id": "71750",
		"age": "五代",
		"title": "玉楼春·柳映玉楼春日晚",
		"article": [
			"柳映玉楼春日晚，雨细风轻烟草软。画堂鹦鹉语雕笼，金粉小屏犹半掩。",
			"香灭绣帷人寂寂，倚槛无言愁思远。恨郎何处纵疏狂？长使含啼眉不展。"
		]
	},
	{
		"pageid": "shiwenv_12c84e0e7779",
		"author": "王翱",
		"id": "72525",
		"age": "明代",
		"title": "王翱秉公",
		"article": [
			"　　王翱一女，嫁于畿辅某官为妻。公夫人甚爱女，每迎女，婿固不遣。恚而语妻曰：“而翁长铨，迁我京职，则汝朝夕侍母；且迁我如振落叶耳，而何吝者？”女寄言于母。夫人一夕置酒，跪白公。公大怒，取案上器击伤夫人，出，驾而宿于朝房，旬乃还第。婿竟不调。"
		]
	},
	{
		"pageid": "shiwenv_84f779d6fd19",
		"author": "苏轼",
		"id": "49541",
		"age": "宋代",
		"title": "桃源忆故人·暮春",
		"article": [
			"华胥梦断人何处，听得莺啼红树。几点蔷薇香雨，寂寞闲庭户。",
			"暖风不解留花住，片片着人无数。楼上望春归去，芳草迷归路。"
		]
	},
	{
		"pageid": "shiwenv_e0381736c7be",
		"author": "佚名",
		"id": "72850",
		"age": "两汉",
		"title": "东门行",
		"article": [
			"出东门，不顾归。",
			"来入门，怅欲悲。",
			"盎中无斗米储，还视架上无悬衣。",
			"拔剑东门去，舍中儿母牵衣啼：",
			"“他家但愿富贵，贱妾与君共哺糜。",
			"上用仓浪天故，下当用此黄口儿。今非！”",
			"“咄！行！吾去为迟！白发时下难久居。”"
		]
	},
	{
		"pageid": "shiwenv_512cfaccec7f",
		"author": "韦庄",
		"id": "47131",
		"age": "唐代",
		"title": "思帝乡·云髻坠",
		"article": [
			"云髻坠，凤钗垂，髻坠钗垂无力，枕函欹。",
			"翡翠屏深月落，漏依依。说尽人间天上，两心知。"
		]
	},
	{
		"pageid": "shiwenv_3545e36902eb",
		"author": "杨徽之",
		"id": "71811",
		"age": "宋代",
		"title": "寒食寄郑起侍郎",
		"article": [
			"清明时节出郊原，寂寂山城柳映门。",
			"水隔淡烟修竹寺，路经疏雨落花村。",
			"天寒酒薄难成醉，地迥楼高易断魂。",
			"回首故山千里外，别离心绪向谁言？"
		]
	},
	{
		"pageid": "shiwenv_9fe305a09b2a",
		"author": "李商隐",
		"id": "28626",
		"age": "唐代",
		"title": "风雨",
		"article": [
			"凄凉宝剑篇，羁泊欲穷年。",
			"黄叶仍风雨，青楼自管弦。",
			"新知遭薄俗，旧好隔良缘。",
			"心断新丰酒，销愁斗几千。"
		]
	},
	{
		"pageid": "shiwenv_7072408ece78",
		"author": "苏轼",
		"id": "49458",
		"age": "宋代",
		"title": "瑞鹧鸪·观潮",
		"article": [
			"碧山影里小红旗。侬是江南踏浪儿。拍手欲嘲山简醉，齐声争唱浪婆词。",
			"西兴渡口帆初落，渔浦山头日未欹。侬欲送潮歌底曲？尊前还唱使君诗。"
		]
	},
	{
		"pageid": "shiwenv_0596741af6ea",
		"author": "郑域",
		"id": "66584",
		"age": "宋代",
		"title": "昭君怨·梅花",
		"article": [
			"道是花来春未。道是雪来香异。竹外一枝斜。野人家。",
			"冷落竹篱茅舍。富贵玉堂琼榭。两地不同栽。一般开。"
		]
	},
	{
		"pageid": "shiwenv_c8611924e98c",
		"author": "贺铸",
		"id": "50463",
		"age": "宋代",
		"title": "绿罗裙·东风柳陌长",
		"article": [
			"东风柳陌长，闭月花房小。应念画眉人，拂镜啼新晓。",
			"伤心南浦波，回首青门道。记得绿罗裙，处处怜芳草。"
		]
	}
,
	{
		"pageid": "shiwenv_81bbfea79f42",
		"author": "汪莘",
		"id": "59431",
		"age": "宋代",
		"title": "行香子·腊八日与洪仲简溪行其夜雪作",
		"article": [
			"野店残冬。绿酒春浓。念如今、此意谁同。溪光不尽，山翠无穷。有几枝梅，几竿竹，几株松。 ",
			"篮举乘兴，薄暮疏钟。望孤村、斜日匆匆。夜窗雪阵，晓枕云峰。便拥渔蓑，顶渔笠，作渔翁。"
		]
	},
	{
		"pageid": "shiwenv_cb5d821bdf54",
		"author": "秦观",
		"id": "70948",
		"age": "宋代",
		"title": "纳凉",
		"article": [
			"携扙来追柳外凉，画桥南畔倚胡床。",
			"月明船笛参差起，风定池莲自在香。"
		]
	},
	{
		"pageid": "shiwenv_531487dfc924",
		"author": "元好问",
		"id": "70995",
		"age": "金朝",
		"title": "同儿辈赋未开海棠",
		"article": [
			"枝间新绿一重重， 小蕾深藏数点红。",
			"爱惜芳心莫轻吐， 且教桃李闹春风。"
		]
	},
	{
		"pageid": "shiwenv_f36d338e1fc5",
		"author": "杜甫",
		"id": "11218",
		"age": "唐代",
		"title": "阁夜",
		"article": [
			"岁暮阴阳催短景，天涯霜雪霁寒宵。",
			"五更鼓角声悲壮，三峡星河影动摇。",
			"野哭几家闻战伐，夷歌数处起渔樵。",
			"卧龙跃马终黄土，人事依依漫寂寥。(版本一)",
			"岁暮阴阳催短景，天涯霜雪霁寒宵。",
			"五更鼓角声悲壮，三峡星河影动摇。",
			"野哭千家闻战伐，夷歌数处起渔樵。",
			"卧龙跃马终黄土，人事音书漫寂寥。(版本二)"
		]
	},
	{
		"pageid": "shiwenv_5d5673fd05b4",
		"author": "智生",
		"id": "71387",
		"age": "明代",
		"title": "夏词",
		"article": [
			"炎威天气日偏长，汗湿轻罗倚画窗。",
			"蜂蝶不知春已去，又衔花瓣到兰房。"
		]
	},
	{
		"pageid": "shiwenv_129eb1540e52",
		"author": "吴文英",
		"id": "62463",
		"age": "宋代",
		"title": "踏莎行·润玉笼绡",
		"article": [
			"润玉笼绡，檀樱倚扇。绣圈犹带脂香浅。榴心空叠舞裙红，艾枝应压愁鬟乱。",
			"午梦千山，窗阴一箭。香瘢新褪红丝腕。隔江人在雨声中，晚风菰叶生秋怨。"
		]
	},
	{
		"pageid": "shiwenv_393406f7d333",
		"author": "傅玄",
		"id": "48028",
		"age": "魏晋",
		"title": "吴楚歌",
		"article": [
			"燕人美兮赵女佳，其室则迩兮限层崖。",
			"云为车兮风为马，玉在山兮兰在野。",
			"云无期兮风有止，思多端兮谁能理？"
		]
	},
	{
		"pageid": "shiwenv_7e8d54fd042f",
		"author": "纳兰性德",
		"id": "72814",
		"age": "清代",
		"title": "少年游·算来好景只如斯",
		"article": [
			"算来好景只如斯，惟许有情知。寻常风月，等闲谈笑，称意即相宜。",
			"十年青鸟音尘断，往事不胜思。一钩残照，半帘飞絮，总是恼人时。"
		]
	},
	{
		"pageid": "shiwenv_f20c6e290a03",
		"author": "志南",
		"id": "70986",
		"age": "宋代",
		"title": "绝句·古木阴中系短篷",
		"article": [
			"古木阴中系短篷，杖藜扶我过桥东。",
			"沾衣欲湿杏花雨，吹面不寒杨柳风。"
		]
	},
	{
		"pageid": "shiwenv_1f4b2441d52b",
		"author": "苏轼",
		"id": "49511",
		"age": "宋代",
		"title": "菩萨蛮·回文",
		"article": [
			"落花闲院春衫薄，薄衫春院闲花落。迟日恨依依，依依恨日迟。",
			"梦回莺舌弄，弄舌莺回梦。邮便问人羞，羞人问便邮。"
		]
	}
,
	{
		"pageid": "shiwenv_bc69de4c9945",
		"author": "周邦彦",
		"id": "51097",
		"age": "宋代",
		"title": "关河令·秋阴时晴渐向暝",
		"article": [
			"秋阴时晴渐向暝，变一庭凄冷。伫听寒声，云深无雁影。",
			"更深人去寂静，但照壁孤灯相映。酒已都醒，如何消夜永！"
		]
	},
	{
		"pageid": "shiwenv_fe2770c85ad5",
		"author": "张炎",
		"id": "64382",
		"age": "宋代",
		"title": "清平乐·采芳人杳",
		"article": [
			"采芳人杳，顿觉游情少。客里看春多草草，总被诗愁分了。",
			"去年燕子天涯，今年燕子谁家？ 三月休听夜雨，如今不是催花。"
		]
	},
	{
		"pageid": "shiwenv_5e26797704a7",
		"author": "白居易",
		"id": "22098",
		"age": "唐代",
		"title": "大林寺桃花",
		"article": [
			"人间四月芳菲尽，山寺桃花始盛开。 ",
			"长恨春归无觅处，不知转入此中来。"
		]
	},
	{
		"pageid": "shiwenv_63c39c4dc92e",
		"author": "曹雪芹",
		"id": "72721",
		"age": "清代",
		"title": "五美吟·西施",
		"article": [
			"一代倾城逐浪花，吴宫空自忆儿家。",
			"效颦莫笑东村女，头白西边上浣纱。(上浣纱 一作：尚浣纱)"
		]
	},
	{
		"pageid": "shiwenv_981a524d54a5",
		"author": "白居易",
		"id": "22110",
		"age": "唐代",
		"title": "遗爱寺",
		"article": [
			"弄石临溪坐，寻花绕寺行。",
			"时时闻鸟语，处处是泉声。"
		]
	},
	{
		"pageid": "shiwenv_934f1575c41f",
		"author": "萧纲",
		"id": "70912",
		"age": "南北朝",
		"title": "蜀道难·其二",
		"article": [
			"巫山七百里，巴水三回曲。",
			"笛声下复高，猿啼断还续。"
		]
	},
	{
		"pageid": "shiwenv_ab2a64a2f945",
		"author": "李白",
		"id": "8153",
		"age": "唐代",
		"title": "送范山人归泰山",
		"article": [
			"鲁客抱白鹤，别余往泰山。",
			"初行若片云，杳在青崖间。",
			"高高至天门，日观近可攀。",
			"云山望不及，此去何时还。"
		]
	},
	{
		"pageid": "shiwenv_85b0437121c3",
		"author": "岑参",
		"id": "9457",
		"age": "唐代",
		"title": "发临洮将赴北庭留别",
		"article": [
			"闻说轮台路，连年见雪飞。",
			"春风曾不到，汉使亦应稀。",
			"白草通疏勒，青山过武威。",
			"勤王敢道远，私向梦中归。"
		]
	},
	{
		"pageid": "shiwenv_8d3836e0ae05",
		"author": "朱敦儒",
		"id": "52514",
		"age": "宋代",
		"title": "柳枝·江南岸",
		"article": [
			"江南岸，柳枝；江北岸，柳枝；折送行人无尽时。恨分离，柳枝。",
			"酒一杯，柳枝；泪双垂，柳枝；君到长安百事违。几时归？柳枝。"
		]
	},
	{
		"pageid": "shiwenv_364955a27a28",
		"author": "刘长卿",
		"id": "6767",
		"age": "唐代",
		"title": "寻南溪常山道人隐居 / 寻南溪常道士",
		"article": [
			"一路经行处，莓苔见履痕。",
			"白云依静渚，春草闭闲门。",
			"过雨看松色，随山到水源。",
			"溪花与禅意，相对亦忘言。"
		]
	}
,
	{
		"pageid": "shiwenv_d728c80fa4b3",
		"author": "史达祖",
		"id": "59898",
		"age": "宋代",
		"title": "齐天乐·中秋宿真定驿",
		"article": [
			"西风来劝凉云去，天东放开金镜。照野霜凝，入河桂湿，一一冰壶相映。殊方路永。更分破秋光，尽成悲镜。有客踌躇，古庭空自吊孤影。",
			"江南朋旧在许，也能怜天际，诗思谁领？梦断刀头，书开虿尾，别有相思随定。忧心耿耿。对风鹊残枝，露蛩荒井。斟酌姮娥，九秋宫殿冷。"
		]
	},
	{
		"pageid": "shiwenv_1a9ebb0f0c5a",
		"author": "张炎",
		"id": "64373",
		"age": "宋代",
		"title": "鹧鸪天·楼上谁将玉笛吹",
		"article": [
			"楼上谁将玉笛吹？山前水阔暝云低。劳劳燕子人千里，落落梨花雨一枝。",
			"修禊近，卖饧时。故乡惟有梦相随。夜来折得江头柳，不是苏堤也皱眉。"
		]
	},
	{
		"pageid": "shiwenv_514b8bc0ee4f",
		"author": "杜甫",
		"id": "11532",
		"age": "唐代",
		"title": "江南逢李龟年",
		"article": [
			"岐王宅里寻常见，崔九堂前几度闻。 ",
			"正是江南好风景，落花时节又逢君。"
		]
	},
	{
		"pageid": "shiwenv_c69e5720e858",
		"author": "陆游",
		"id": "69129",
		"age": "宋代",
		"title": "沈园二首",
		"article": [
			"城上斜阳画角哀，沈园非复旧池台，",
			"伤心桥下春波绿，曾是惊鸿照影来。",
			"梦断香消四十年，沈园柳老不吹绵。",
			"此身行作稽山土，犹吊遗踪一泫然。"
		]
	},
	{
		"pageid": "shiwenv_50707824419f",
		"author": "晏殊",
		"id": "48690",
		"age": "宋代",
		"title": "蝶恋花·帘幕风轻双语燕",
		"article": [
			"帘幕风轻双语燕。午醉醒来，柳絮飞撩乱。心事一春犹未见。余花落尽青苔院。",
			"百尺朱楼闲倚遍。薄雨浓云，抵死遮人面。消息未知归早晚。斜阳只送平波远。"
		]
	},
	{
		"pageid": "shiwenv_8ec315dbed75",
		"author": "欧阳修",
		"id": "48844",
		"age": "宋代",
		"title": "圣无忧·世路风波险",
		"article": [
			"世路风波险，十年一别须臾。人生聚散长如此，相见且欢娱。",
			"好酒能消光景，春风不染髭须。为公一醉花前倒，红袖莫来扶。"
		]
	},
	{
		"pageid": "shiwenv_ddf21b565344",
		"author": "张鸣善",
		"id": "71607",
		"age": "元代",
		"title": "普天乐·咏世",
		"article": [
			"洛阳花，梁园月，好花须买，皓月须赊。",
			"花倚栏干看烂熳开，月曾把酒问团圆夜。",
			"月有盈亏花有开谢，想人生最苦离别。",
			"花谢了三春近也，月缺了中秋到也，人去了何日来也？"
		]
	},
	{
		"pageid": "shiwenv_be95be301f15",
		"author": "于谦",
		"id": "71676",
		"age": "明代",
		"title": "岳忠武王祠",
		"article": [
			"匹马南来渡浙河，汴城宫阙远嵯峨。",
			"中兴诸将谁降敌，负国奸臣主议和。",
			"黄叶古祠寒雨积，清山荒冢白云多。(“清山”一作“青山”)",
			"如何一别朱仙镇，不见将军奏凯歌。"
		]
	},
	{
		"pageid": "shiwenv_edaa4ac81dac",
		"author": "张继",
		"id": "12297",
		"age": "唐代",
		"title": "宿白马寺",
		"article": [
			"白马驮经事已空，断碑残刹见遗踪。",
			"萧萧茅屋秋风起，一夜雨声羁思浓。"
		]
	},
	{
		"pageid": "shiwenv_5304d5173010",
		"author": "庾信",
		"id": "48156",
		"age": "南北朝",
		"title": "寄王琳",
		"article": [
			"玉关道路远，金陵信使疏。",
			"独下千行泪，开君万里书。"
		]
	}
,
	{
		"pageid": "shiwenv_c63677da36b4",
		"author": "苏轼",
		"id": "49499",
		"age": "宋代",
		"title": "行香子·过七里濑",
		"article": [
			"一叶舟轻，双桨鸿惊。水天清、影湛波平。鱼翻藻鉴，鹭点烟汀。过沙溪急，霜溪冷，月溪明。",
			"重重似画，曲曲如屏。算当年、虚老严陵。君臣一梦，今古空名。但远山长，云山乱，晓山青。"
		]
	},
	{
		"pageid": "shiwenv_0ee5e16c0a3d",
		"author": "张宏范",
		"id": "72041",
		"age": "元代",
		"title": "临江仙·忆旧",
		"article": [
			"千古武陵溪上路，桃源流水潺潺。可怜仙侣剩浓欢。黄鹂惊梦破，青鸟唤春还。",
			"回首旧游浑不见，苍烟一片荒山。玉人何处倚栏干。紫箫明月底，翠袖暮云寒。"
		]
	},
	{
		"pageid": "shiwenv_5720758ac681",
		"author": "苏轼",
		"id": "49502",
		"age": "宋代",
		"title": "菩萨蛮·西湖",
		"article": [
			"秋风湖上萧萧雨。使君欲去还留住。今日漫留君。明朝愁杀人。",
			"佳人千点泪。洒向长河水。不用敛双蛾。路人啼更多。"
		]
	},
	{
		"pageid": "shiwenv_08218e71be4a",
		"author": "秋瑾",
		"id": "71844",
		"age": "清代",
		"title": "九日感赋",
		"article": [
			"百结愁肠郁不开，此生惆怅异乡来。",
			"思亲堂上茱初插，忆妹窗前句乍裁。",
			"对菊难逢元亮酒，登楼愧乏仲宣才。",
			"良时佳节成辜负，旧日欢场半是苔。"
		]
	},
	{
		"pageid": "shiwenv_a2d4945c0287",
		"author": "杜甫",
		"id": "11372",
		"age": "唐代",
		"title": "有叹",
		"article": [
			"壮心久零落，白首寄人间。天下兵常斗，江东客未还。 ",
			"穷猿号雨雪，老马怯关山。武德开元际，苍生岂重攀。"
		]
	},
	{
		"pageid": "shiwenv_b50f03a71f91",
		"author": "韩愈",
		"id": "17746",
		"age": "唐代",
		"title": "醉留东野",
		"article": [
			"昔年因读李白杜甫诗，长恨二人不相从。",
			"吾与东野生并世，如何复蹑二子踪。",
			"东野不得官，白首夸龙钟。",
			"韩子稍奸黠，自惭青蒿倚长松。",
			"低头拜东野，原得终始如駏蛩。",
			"东野不回头，有如寸筳撞巨钟。",
			"吾愿身为云，东野变为龙。",
			"四方上下逐东野，虽有离别无由逢？ "
		]
	},
	{
		"pageid": "shiwenv_601258557784",
		"author": "韦庄",
		"id": "71061",
		"age": "唐代",
		"title": "女冠子·昨夜夜半",
		"article": [
			"昨夜夜半，枕上分明梦见。语多时。依旧桃花面，频低柳叶眉。",
			"半羞还半喜，欲去又依依。觉来知是梦，不胜悲。"
		]
	},
	{
		"pageid": "shiwenv_2624b9c6d8fc",
		"author": "张籍",
		"id": "71765",
		"age": "唐代",
		"title": "凉州词三首·其三",
		"article": [
			"凤林关里水东流，白草黄榆六十秋。",
			"边将皆承主恩泽，无人解道取凉州。"
		]
	},
	{
		"pageid": "shiwenv_0ff8604f11d7",
		"author": "吴淑姬",
		"id": "64863",
		"age": "宋代",
		"title": "长相思令·烟霏霏",
		"article": [
			"烟霏霏，雪霏霏。雪向梅花枝上堆，春从何处回！",
			"醉眼开，睡眼开，疏影横斜安在哉？从教塞管催。"
		]
	},
	{
		"pageid": "shiwenv_adee4e64d288",
		"author": "杜甫",
		"id": "11173",
		"age": "唐代",
		"title": "至后",
		"article": [
			"冬至至后日初长，远在剑南思洛阳。",
			"青袍白马有何意，金谷铜驼非故乡。",
			"梅花欲开不自觉，棣萼一别永相望。",
			"愁极本凭诗遣兴，诗成吟咏转凄凉。"
		]
	}
,
	{
		"pageid": "shiwenv_d652475b06d8",
		"author": "李白",
		"id": "8397",
		"age": "唐代",
		"title": "春日独酌二首",
		"article": [
			"东风扇淑气， 水木荣春晖。",
			"白日照绿草， 落花散且飞。",
			"孤云还空山， 众鸟各已归。",
			"彼物皆有讬， 吾生独无依。",
			"对此石上月， 长歌醉芳菲。",
			"我有紫霞想，缅怀沧州间。",
			"且对一壶酒，澹然万事闲。",
			"横琴倚高松，把酒望远山。",
			"长空去鸟没，落日孤云还。",
			"但悲光景晚，宿昔成秋颜。"
		]
	},
	{
		"pageid": "shiwenv_f0640b25bfea",
		"author": "苏轼",
		"id": "49679",
		"age": "宋代",
		"title": "念奴娇·中秋",
		"article": [
			"凭高眺远，见长空万里，云无留迹。桂魄飞来，光射处，冷浸一天秋碧。玉宇琼楼，乘鸾来去，人在清凉国。江山如画，望中烟树历历。",
			"我醉拍手狂歌，举杯邀月，对影成三客。起舞徘徊风露下，今夕不知何夕？便欲乘风，翻然归去，何用骑鹏翼。水晶宫里，一声吹断横笛。"
		]
	},
	{
		"pageid": "shiwenv_f5c1bcde4b63",
		"author": "贺铸",
		"id": "50464",
		"age": "宋代",
		"title": "陌上郎·西津海鹘舟",
		"article": [
			"西津海鹘舟，径度沧江雨。双舻本无情，鸦轧如人语。",
			"挥金陌上郎，化石山头妇。何物系君心，三岁扶床女。"
		]
	},
	{
		"pageid": "shiwenv_90c812cfa382",
		"author": "苏轼",
		"id": "49567",
		"age": "宋代",
		"title": "减字木兰花·立春",
		"article": [
			"春牛春杖，无限春风来海上。便与春工，染得桃红似肉红。",
			"春幡春胜，一阵春风吹酒醒。不似天涯，卷起杨花似雪花。"
		]
	},
	{
		"pageid": "shiwenv_58451154ff25",
		"author": "韩愈",
		"id": "17824",
		"age": "唐代",
		"title": "答张十一功曹",
		"article": [
			"山净江空水见沙，哀猿啼处两三家。",
			"筼筜竞长纤纤笋，踯躅闲开艳艳花。",
			"未报君恩知死所，莫令炎瘴送生涯。",
			"吟君诗罢看双鬓，斗觉霜毛一半加。"
		]
	},
	{
		"pageid": "shiwenv_88e66ef576e3",
		"author": "吴渊",
		"id": "61420",
		"age": "宋代",
		"title": "念奴娇·我来牛渚",
		"article": [
			"我来牛渚，聊登眺、客里襟怀如豁。谁著危亭当此处，占断古今愁绝。江势鲸奔，山形虎踞，天险非人设。向来舟舰，曾扫百万胡羯。",
			"追念照水然犀，男儿当似此，英碓豪杰。岁月匆匆留不住，鬓已星星堪镊。云暗江天，烟昏淮地，是断魂时节。栏干捶碎，酒狂忠愤俱发。"
		]
	},
	{
		"pageid": "shiwenv_2289572acfe0",
		"author": "佚名",
		"id": "83",
		"age": "先秦",
		"title": "山有扶苏",
		"article": [
			"山有扶苏，隰有荷华。不见子都，乃见狂且。",
			"山有乔松，隰有游龙，不见子充，乃见狡童。"
		]
	},
	{
		"pageid": "shiwenv_d292cf102336",
		"author": "王夫之",
		"id": "71781",
		"age": "明代",
		"title": "蝶恋花·湘水经东安县东",
		"article": [
			"湘水经东安县东，有沉香塘，石壁隙插一株，云是沉水香，澄潭清冷，绿萝倒影。",
			"湘水自分漓水下。曲曲潺湲，千里飞哀泻。冰玉半湾尘不惹，停凝欲挽东流驾。",
			"百尺危崖谁羽化。一捻残香，拈插莓苔隙。忆自寻香人去也，寒原夕阳烧悲灺。"
		]
	},
	{
		"pageid": "shiwenv_70715695d318",
		"author": "晁端礼",
		"id": "50129",
		"age": "宋代",
		"title": "浣溪沙·清润风光雨后天",
		"article": [
			"清润风光雨后天。蔷薇花谢绿窗前。碧琉璃瓦欲生烟。 ",
			"十里闲情凭蝶梦，一春幽怨付鲲弦。小楼今夜月重圆。"
		]
	},
	{
		"pageid": "shiwenv_a9653222e7ad",
		"author": "吴文英",
		"id": "62434",
		"age": "宋代",
		"title": "凄凉犯·重台水仙",
		"article": [
			"空江浪阔。清尘凝、层层刻碎冰叶。水边照影，华裾曳翠，露搔泪湿。湘烟暮合。□尘袜、凌波半涉。怕临风、□欺瘦骨，护冷素衣叠。",
			"樊姊玉奴恨，小钿疏唇，洗妆轻怯。汜人最苦，纷痕深、几重愁靥。花隘香浓，猛熏透、霜绡细摺。倚瑶台，十二金钱晕半掐。"
		]
	}
,
	{
		"pageid": "shiwenv_47ea4194ec3c",
		"author": "李商隐",
		"id": "28708",
		"age": "唐代",
		"title": "端居",
		"article": [
			"远书归梦两悠悠，只有空床敌素秋。 ",
			"阶下青苔与红树，雨中寥落月中愁。"
		]
	},
	{
		"pageid": "shiwenv_03c9efc01805",
		"author": "雍陶",
		"id": "27428",
		"age": "唐代",
		"title": "和孙明府怀旧山",
		"article": [
			"五柳先生本在山，偶然为客落人间。",
			"秋来见月多归思，自起开笼放白鹇。"
		]
	},
	{
		"pageid": "shiwenv_a9a16104dd1b",
		"author": "苏轼",
		"id": "49573",
		"age": "宋代",
		"title": "浣溪沙·游蕲水清泉寺",
		"article": [
			"游蕲水清泉寺，寺临兰溪，溪水西流。",
			"山下兰芽短浸溪，松间沙路净无泥，潇潇暮雨子规啼。(潇潇 一作：萧萧)",
			"谁道人生无再少？门前流水尚能西！休将白发唱黄鸡。"
		]
	},
	{
		"pageid": "shiwenv_433b9ec674cf",
		"author": "王勃",
		"id": "3163",
		"age": "唐代",
		"title": "滕王阁诗",
		"article": [
			"滕王高阁临江渚，佩玉鸣鸾罢歌舞。",
			"画栋朝飞南浦云，珠帘暮卷西山雨。",
			"闲云潭影日悠悠，物换星移几度秋。",
			"阁中帝子今何在？槛外长江空自流。"
		]
	},
	{
		"pageid": "shiwenv_38647fcbf67a",
		"author": "李贺",
		"id": "20456",
		"age": "唐代",
		"title": "高轩过",
		"article": [
			"韩员外愈皇甫侍御湜见过因而命作",
			"华裾织翠青如葱，金环压辔摇玲珑。",
			"马蹄隐耳声隆隆，入门下马气如虹。",
			"云是东京才子，文章巨公。",
			"二十八宿罗心胸，九精耿耿贯当中。",
			"殿前作赋声摩空，笔补造化天无功。",
			"庞眉书客感秋蓬，谁知死草生华风。",
			"我今垂翅附冥鸿，他日不羞蛇作龙。"
		]
	},
	{
		"pageid": "shiwenv_d805b01fe249",
		"author": "王勃",
		"id": "3182",
		"age": "唐代",
		"title": "春日还郊",
		"article": [
			"闲情兼嘿语，携杖赴岩泉。",
			"草绿萦新带，榆青缀古钱。",
			"鱼床侵岸水，鸟路入山烟。",
			"还题平子赋，花树满春田。"
		]
	},
	{
		"pageid": "shiwenv_41cec84ee0b9",
		"author": "刘因",
		"id": "69157",
		"age": "元代",
		"title": "观梅有感",
		"article": [
			"东风吹落战尘沙，梦想西湖处士家。",
			"只恐江南春意减，此心元不为梅花。"
		]
	},
	{
		"pageid": "shiwenv_0d5a17b973af",
		"author": "佚名",
		"id": "48051",
		"age": "南北朝",
		"title": "华山畿·君既为侬死",
		"article": [
			"华山畿，华山畿，",
			"君既为侬死，独生为谁施？",
			"欢若见怜时，棺木为侬开。"
		]
	},
	{
		"pageid": "shiwenv_dbd4afc2839d",
		"author": "佚名",
		"id": "21",
		"age": "先秦",
		"title": "小星",
		"article": [
			"嘒彼小星，三五在东。肃肃宵征，夙夜在公。寔命不同。",
			"嘒彼小星，维参与昴。肃肃宵征，抱衾与裯。寔命不犹。"
		]
	},
	{
		"pageid": "shiwenv_c27b959d054a",
		"author": "欧阳修",
		"id": "48731",
		"age": "宋代",
		"title": "采桑子·残霞夕照西湖好",
		"article": [
			"残霞夕照西湖好，花坞苹汀，十顷波平，野岸无人舟自横。 ",
			"西南月上浮云散，轩槛凉生。莲芰香清。水面风来酒面醒。"
		]
	}
,
	{
		"pageid": "shiwenv_b60633fbf2d8",
		"author": "佚名",
		"id": "246",
		"age": "先秦",
		"title": "大雅·假乐",
		"article": [
			"假乐君子，显显令德，宜民宜人。受禄于天，保右命之，自天申之。",
			"干禄百福，子孙千亿。穆穆皇皇，宜君宜王。不愆不忘，率由旧章。",
			"威仪抑抑，德音秩秩。无怨无恶，率由群匹。受福无疆，四方之纲。",
			"之纲之纪，燕及朋友。百辟卿士，媚于天子。不解于位，民之攸塈。"
		]
	},
	{
		"pageid": "shiwenv_d1f284b8a1f2",
		"author": "张孝祥",
		"id": "56625",
		"age": "宋代",
		"title": "浣溪沙·霜日明霄水蘸空",
		"article": [
			"霜日明霄水蘸空。鸣鞘声里绣旗红。淡烟衰草有无中。 ",
			"万里中原烽火北，一尊浊酒戍楼东。酒阑挥泪向悲风。"
		]
	},
	{
		"pageid": "shiwenv_0fa9479685e1",
		"author": "张籍",
		"id": "19748",
		"age": "唐代",
		"title": "征妇怨",
		"article": [
			"九月匈奴杀边将，汉军全没辽水上。",
			"万里无人收白骨，家家城下招魂葬。",
			"妇人依倚子与夫，同居贫贱心亦舒。",
			"夫死战场子在腹，妾身虽存如昼烛。"
		]
	},
	{
		"pageid": "shiwenv_0ff8604f11d7",
		"author": "吴淑姬",
		"id": "64863",
		"age": "宋代",
		"title": "长相思令·烟霏霏",
		"article": [
			"烟霏霏，雪霏霏。雪向梅花枝上堆，春从何处回！",
			"醉眼开，睡眼开，疏影横斜安在哉？从教塞管催。"
		]
	},
	{
		"pageid": "shiwenv_0bc678ffe576",
		"author": "姚合",
		"id": "26031",
		"age": "唐代",
		"title": "秋夜月中登天坛",
		"article": [
			"秋蟾流异彩，斋洁上坛行。天近星辰大，山深世界清。 ",
			"仙飙石上起，海日夜中明。何计长来此，闲眠过一生。"
		]
	},
	{
		"pageid": "shiwenv_cec4acbd1cc7",
		"author": "杜甫",
		"id": "11248",
		"age": "唐代",
		"title": "滟滪堆",
		"article": [
			"巨积水中央，江寒出水长。",
			"沈牛答云雨，如马戒舟航。",
			"天意存倾覆，神功接混茫。",
			"干戈连解缆，行止忆垂堂。"
		]
	},
	{
		"pageid": "shiwenv_06fb74001c43",
		"author": "辛弃疾",
		"id": "57652",
		"age": "宋代",
		"title": "最高楼·吾衰矣",
		"article": [
			"吾拟乞归，犬子以田产未置止我，赋此骂之。",
			"吾衰矣，须富贵何时？富贵是危机。暂忘设醴抽身去，未曾得米弃官归。穆先生，陶县令，是吾师。",
			"待葺个园儿名“佚老”，更作个亭儿名“亦好”，闲饮酒，醉吟诗。千年田换八百主，一人口插几张匙？便休休，更说甚，是和非！"
		]
	},
	{
		"pageid": "shiwenv_ba9ffece6708",
		"author": "周邦彦",
		"id": "51189",
		"age": "宋代",
		"title": "解语花·上元",
		"article": [
			"风消绛蜡，露浥红莲，灯市光相射。桂华流瓦。纤云散，耿耿素娥欲下。衣裳淡雅。看楚女纤腰一把。箫鼓喧，人影参差，满路飘香麝。",
			"因念都城放夜。望千门如昼，嬉笑游冶。钿车罗帕。相逢处，自有暗尘随马。年光是也。唯只见、旧情衰谢。清漏移，飞盖归来，从舞休歌罢。"
		]
	},
	{
		"pageid": "shiwenv_73885949171b",
		"author": "欧阳修",
		"id": "71372",
		"age": "宋代",
		"title": "青玉案·一年春事都来几",
		"article": [
			"一年春事都来几，早过了、三之二。绿暗红嫣浑可事。绿杨庭院，暖风帘幕，有个人憔悴。",
			"买花载酒长安市，又争似、家山见桃李。不枉东风吹客泪。相思难表，梦魂无据，惟有归来是。"
		]
	},
	{
		"pageid": "shiwenv_221828a8f12d",
		"author": "苏轼",
		"id": "71144",
		"age": "宋代",
		"title": "记承天寺夜游 / 记承天夜游",
		"article": [
			"元丰六年十月十二日夜，解衣欲睡，月色入户，欣然起行。念无与为乐者，遂至承天寺寻张怀民。怀民亦未寝，相与步于中庭。",
			"庭下如积水空明，水中藻荇交横，盖竹柏影也。何夜无月？何处无竹柏？但少闲人如吾两人者耳。"
		]
	}
,
	{
		"pageid": "shiwenv_e58c1714fa7d",
		"author": "辛弃疾",
		"id": "57982",
		"age": "宋代",
		"title": "满江红·汉水东流",
		"article": [
			"汉水东流，都洗尽，髭胡膏血。人尽说，君家飞将，旧时英烈。破敌金城雷过耳，谈兵玉帐冰生颊。想王郎，结发赋从戎，传遗业。",
			"腰间剑，聊弹铗。尊中酒，堪为别。况故人新拥，汉坛旌节。马革裹尸当自誓，蛾眉伐性休重说。但从今，记取楚楼风，庾台月。"
		]
	},
	{
		"pageid": "shiwenv_d1cc14d5a5fb",
		"author": "纳兰性德",
		"id": "73308",
		"age": "清代",
		"title": "梦江南·新来好",
		"article": [
			"新来好，唱得虎头词。一片冷香唯有梦，十分清瘦更无诗。标格早梅知。"
		]
	},
	{
		"pageid": "shiwenv_96a90bd889b6",
		"author": "佚名",
		"id": "97",
		"age": "先秦",
		"title": "著",
		"article": [
			"俟我于著乎而，充耳以素乎而，尚之以琼华乎而。",
			"俟我于庭乎而，充耳以青乎而，尚之以琼莹乎而。",
			"俟我于堂乎而，充耳以黄乎而，尚之以琼英乎而。"
		]
	},
	{
		"pageid": "shiwenv_741d6c13ba4e",
		"author": "宋方壶",
		"id": "71578",
		"age": "明代",
		"title": "清江引·托咏",
		"article": [
			"剔秃圞一轮天外月，拜了低低说：是必常团圆，休着些儿缺，愿天下有情底都似你者。"
		]
	},
	{
		"pageid": "shiwenv_ed3f3ad46a91",
		"author": "杜审言",
		"id": "3532",
		"age": "唐代",
		"title": "赠苏绾书记",
		"article": [
			"知君书记本翩翩，为许从戎赴朔边。 ",
			"红粉楼中应计日，燕支山下莫经年。"
		]
	},
	{
		"pageid": "shiwenv_c19522fd74e1",
		"author": "王守仁",
		"id": "71787",
		"age": "明代",
		"title": "次韵陆佥宪元日春晴",
		"article": [
			"城里夕阳城外雪，相将十里异阴晴。",
			"也知造物曾何意，底事人心苦未平。",
			"柏府楼台衔倒影，茅茨松竹泻寒声。",
			"布衾莫谩愁僵卧，积素还多达曙明。"
		]
	},
	{
		"pageid": "shiwenv_949e9a4d9dc9",
		"author": "黄庭坚",
		"id": "50020",
		"age": "宋代",
		"title": "南歌子·槐绿低窗暗",
		"article": [
			"槐绿低窗暗，榴红照眼明。玉人邀我少留行。无奈一帆烟雨、画船轻。",
			"柳叶随歌皱，梨花与泪倾。别时不似见时情。今夜月明江上、酒初醒。"
		]
	},
	{
		"pageid": "shiwenv_bb59b6f85212",
		"author": "徐玑",
		"id": "70978",
		"age": "宋代",
		"title": "新凉",
		"article": [
			"水满田畴稻叶齐，日光穿树晓烟低。",
			"黄莺也爱新凉好，飞过青山影里啼。"
		]
	},
	{
		"pageid": "shiwenv_92a3d1a07bf8",
		"author": "岑参",
		"id": "9335",
		"age": "唐代",
		"title": "敦煌太守后庭歌",
		"article": [
			"敦煌太守才且贤，郡中无事高枕眠。",
			"太守到来山出泉，黄砂碛里人种田。",
			"敦煌耆旧鬓皓然，愿留太守更五年。",
			"城头月出星满天，曲房置酒张锦筵。",
			"美人红妆色正鲜，侧垂高髻插金钿。",
			"醉坐藏钩红烛前，不知钩在若个边。",
			"为君手把珊瑚鞭，射得半段黄金钱，此中乐事亦已偏。"
		]
	},
	{
		"pageid": "shiwenv_da432c04a006",
		"author": "佚名",
		"id": "136",
		"age": "先秦",
		"title": "衡门",
		"article": [
			"衡门之下，可以栖迟。泌之洋洋，可以乐饥。",
			"岂其食鱼，必河之鲂？岂其取妻，必齐之姜？",
			"岂其食鱼，必河之鲤？岂其取妻，必宋之子？"
		]
	}
,
	{
		"pageid": "shiwenv_218eeea0e4bd",
		"author": "佚名",
		"id": "72100",
		"age": "未知",
		"title": "生查子·三尺龙泉剑",
		"article": [
			"三尺龙泉剑，匣里无人见。",
			"一张落雁弓，百支金花箭。",
			"为国竭忠贞，苦处曾征战。",
			"先望立功勋，后见君王面。"
		]
	},
	{
		"pageid": "shiwenv_018ce0d90987",
		"author": "李觏",
		"id": "73213",
		"age": "宋代",
		"title": "忆钱塘江",
		"article": [
			"昔年乘醉举归帆，隐隐山前日半衔。",
			"好是满江涵返照，水仙齐著淡红衫。"
		]
	},
	{
		"pageid": "shiwenv_a75fa0bc8b7d",
		"author": "李白",
		"id": "7871",
		"age": "唐代",
		"title": "临路歌",
		"article": [
			"大鹏飞兮振八裔，中天摧兮力不济。",
			"馀风激兮万世，游扶桑兮挂石袂。",
			"后人得之传此，仲尼亡兮谁为出涕。"
		]
	},
	{
		"pageid": "shiwenv_9fe305a09b2a",
		"author": "李商隐",
		"id": "28626",
		"age": "唐代",
		"title": "风雨",
		"article": [
			"凄凉宝剑篇，羁泊欲穷年。",
			"黄叶仍风雨，青楼自管弦。",
			"新知遭薄俗，旧好隔良缘。",
			"心断新丰酒，销愁斗几千。"
		]
	},
	{
		"pageid": "shiwenv_4e0262b6ae67",
		"author": "纳兰性德",
		"id": "73299",
		"age": "清代",
		"title": "点绛唇·一种蛾眉",
		"article": [
			"一种蛾眉，下弦不似初弦好。庾郎未老，何事伤心早？",
			"素壁斜辉，竹影横窗扫。空房悄，乌啼欲晓，又下西楼了。"
		]
	},
	{
		"pageid": "shiwenv_7cc200edc65e",
		"author": "张九龄",
		"id": "2784",
		"age": "唐代",
		"title": "望月怀远 / 望月怀古",
		"article": [
			"海上生明月，天涯共此时。",
			"情人怨遥夜，竟夕起相思。",
			"灭烛怜光满，披衣觉露滋。",
			"不堪盈手赠，还寝梦佳期。"
		]
	},
	{
		"pageid": "shiwenv_2b90d75b722a",
		"author": "杜荀鹤",
		"id": "38188",
		"age": "唐代",
		"title": "泾溪",
		"article": [
			"泾溪石险人兢慎，终岁不闻倾覆人。",
			"却是平流无石处，时时闻说有沉沦。"
		]
	},
	{
		"pageid": "shiwenv_7c9a9c989927",
		"author": "佚名",
		"id": "85",
		"age": "先秦",
		"title": "狡童",
		"article": [
			"彼狡童兮，不与我言兮。维子之故，使我不能餐兮。",
			"彼狡童兮，不与我食兮。维子之故，使我不能息兮。"
		]
	},
	{
		"pageid": "shiwenv_f90de7d4a9b9",
		"author": "纳兰性德",
		"id": "70761",
		"age": "清代",
		"title": "菩萨蛮·问君何事轻离别",
		"article": [
			"问君何事轻离别，一年能几团圆月。杨柳乍如丝，故园春尽时。",
			"春归归不得，两桨松花隔。旧事逐寒潮，啼鹃恨未消。"
		]
	},
	{
		"pageid": "shiwenv_413464719d16",
		"author": "李忱",
		"id": "502",
		"age": "唐代",
		"title": "瀑布联句",
		"article": [
			"千岩万壑不辞劳，远看方知出处高。——黄檗 ",
			"溪涧岂能留得住，终归大海作波涛。——李忱"
		]
	}
,
	{
		"pageid": "shiwenv_4b42827d4d82",
		"author": "白居易",
		"id": "22600",
		"age": "唐代",
		"title": "早兴",
		"article": [
			"晨光出照屋梁明，初打开门鼓一声。",
			"犬上阶眠知地湿，鸟临窗语报天晴。",
			"半销宿酒头仍重，新脱冬衣体乍轻。",
			"睡觉心空思想尽，近来乡梦不多成。"
		]
	},
	{
		"pageid": "shiwenv_d82805d3e870",
		"author": "陈亮",
		"id": "58943",
		"age": "宋代",
		"title": "点绛唇·咏梅月",
		"article": [
			"一夜相思，水边清浅横枝瘦。小窗如昼，情共香俱透。",
			"清入梦魂，千里人长久。君知否？雨孱云愁，格调还依旧。"
		]
	},
	{
		"pageid": "shiwenv_531487dfc924",
		"author": "元好问",
		"id": "70995",
		"age": "金朝",
		"title": "同儿辈赋未开海棠",
		"article": [
			"枝间新绿一重重， 小蕾深藏数点红。",
			"爱惜芳心莫轻吐， 且教桃李闹春风。"
		]
	},
	{
		"pageid": "shiwenv_343214f0b0d0",
		"author": "佚名",
		"id": "145",
		"age": "先秦",
		"title": "素冠",
		"article": [
			"庶见素冠兮？棘人栾栾兮，劳心慱慱兮。",
			"庶见素衣兮？我心伤悲兮，聊与子同归兮。",
			"庶见素韠兮？我心蕴结兮，聊与子如一兮。"
		]
	},
	{
		"pageid": "shiwenv_a3e452a5418f",
		"author": "杜牧",
		"id": "27616",
		"age": "唐代",
		"title": "润州二首",
		"article": [
			"句吴亭东千里秋，放歌曾作昔年游。",
			"青苔寺里无马迹，绿水桥边多酒楼。",
			"大抵南朝皆旷达，可怜东晋最风流。",
			"月明更想桓伊在，一笛闻吹出塞愁。",
			"谢眺诗中佳丽地，夫差传里水犀军。",
			"城高铁瓮横强弩，柳暗朱楼多梦云。",
			"画角爱飘江北去，钓歌长向月中闻。",
			"扬州尘土试回首，不惜千金借与君。"
		]
	},
	{
		"pageid": "shiwenv_3ee3ac31c688",
		"author": "尹鹗",
		"id": "72004",
		"age": "唐代",
		"title": "临江仙·深秋寒夜银河静",
		"article": [
			"深秋寒夜银河静，月明深院中庭。西窗幽梦等闲成。逡巡觉后，特地恨难平。",
			"红烛半条残焰短，依稀暗背锦屏。枕前何事最伤情？梧桐叶上，点点露珠零。"
		]
	},
	{
		"pageid": "shiwenv_be04bba6288c",
		"author": "雷震",
		"id": "71216",
		"age": "宋代",
		"title": "村晚",
		"article": [
			"草满池塘水满陂，山衔落日浸寒漪。",
			"牧童归去横牛背，短笛无腔信口吹。"
		]
	},
	{
		"pageid": "shiwenv_e344fb59fa53",
		"author": "佚名",
		"id": "129",
		"age": "先秦",
		"title": "黄鸟",
		"article": [
			"交交黄鸟，止于棘。谁从穆公？子车奄息。维此奄息，百夫之特。临其穴，惴惴其栗。彼苍者天，歼我良人！如可赎兮，人百其身！",
			"交交黄鸟，止于桑。谁从穆公？子车仲行。维此仲行，百夫之防。临其穴，惴惴其栗。彼苍者天，歼我良人！如可赎兮，人百其身！",
			"交交黄鸟，止于楚。谁从穆公？子车针虎。维此针虎，百夫之御。临其穴，惴惴其栗。彼苍者天，歼我良人！如可赎兮，人百其身！"
		]
	},
	{
		"pageid": "shiwenv_670ef7f43867",
		"author": "吴信辰",
		"id": "71561",
		"age": "清代",
		"title": "咏虞美人花",
		"article": [
			"怨粉愁香绕砌多，大风一起奈卿何。",
			"乌江夜雨天涯满，休向花前唱楚歌。"
		]
	},
	{
		"pageid": "shiwenv_a8e493296981",
		"author": "姜夔",
		"id": "59390",
		"age": "宋代",
		"title": "永遇乐·次稼轩北固楼词韵",
		"article": [
			"云隔迷楼，苔封很石，人向何处。数骑秋烟，一篙寒汐，千古穴来去。使君心在，苍＿绿嶂，苦被北门留住。有尊中酒差可饮，大旗尽绣熊虎。 ",
			"前身诸葛，来游此地，数语便酬三顾。楼外冥冥，江皋隐隐，认得征西路。中原生聚，神京耆老，南望长淮金鼓。问当时、依依种柳，至今在否。"
		]
	}
,
	{
		"pageid": "shiwenv_08fe370c432d",
		"author": "陈维崧",
		"id": "70717",
		"age": "清代",
		"title": "醉落魄·咏鹰",
		"article": [
			"寒山几堵，风低削碎中原路。秋空一碧无今古，醉袒貂裘，略记寻呼处。",
			"男儿身手和谁赌。老来猛气还轩举。人间多少闲狐兔。月黑沙黄，此际偏思汝。"
		]
	},
	{
		"pageid": "shiwenv_21f487c061a5",
		"author": "韩非",
		"id": "71128",
		"age": "先秦",
		"title": "智子疑邻",
		"article": [
			"宋有富人，天雨墙坏。其子曰：“不筑，必将有盗。”其邻人之父亦云。暮而果大亡其财，其家甚智其子，而疑邻人之父。"
		]
	},
	{
		"pageid": "shiwenv_c987db20a4d7",
		"author": "苏轼",
		"id": "70939",
		"age": "宋代",
		"title": "赠刘景文",
		"article": [
			"荷尽已无擎雨盖，菊残犹有傲霜枝。",
			"一年好景君须记，最是橙黄橘绿时。(最是 一作：正是) "
		]
	},
	{
		"pageid": "shiwenv_57a33634e1c5",
		"author": "苏轼",
		"id": "49681",
		"age": "宋代",
		"title": "水龙吟·露寒烟冷蒹葭老",
		"article": [
			"露寒烟冷蒹葭老，天外征鸿寥唳。银河秋晚，长门灯悄，一声初至。应念潇湘，岸遥人静，水多菰米。乍望极平田，徘徊欲下，依前被、风惊起。",
			"须信衡阳万里，有谁家、锦书遥寄。万重云外，斜行横阵，才疏又缀。仙掌月明，石头城下，影摇寒水。念征衣未捣，佳人拂杵，有盈盈泪。"
		]
	},
	{
		"pageid": "shiwenv_849ff8c8c2a3",
		"author": "李贺",
		"id": "72143",
		"age": "唐代",
		"title": "马诗二十三首·其八",
		"article": [
			"赤兔无人用，当须吕布骑。",
			"吾闻果下马，羁策任蛮儿。"
		]
	},
	{
		"pageid": "shiwenv_87e3e3f336e9",
		"author": "沈自晋",
		"id": "71447",
		"age": "明代",
		"title": "玉芙蓉·雨窗小咏",
		"article": [
			"疏梅带雨开，瘦竹随风摆，雨和风着意好，为我安排。临风自惜残香洒，冒雨谁从滴翠来。清虚界，任风敲雨筛；掩柴扉，谢他梅竹伴我冷书斋。"
		]
	},
	{
		"pageid": "shiwenv_40bcb97bc2ae",
		"author": "李清照",
		"id": "52790",
		"age": "宋代",
		"title": "南歌子·天上星河转",
		"article": [
			"天上星河转，人间帘幕垂。凉生枕簟泪痕滋。起解罗衣聊问、夜何其。",
			"翠贴莲蓬小，金销藕叶稀。旧时天气旧时衣。只有情怀不似、旧家时。"
		]
	},
	{
		"pageid": "shiwenv_ff3dcb437caa",
		"author": "孟浩然",
		"id": "7710",
		"age": "唐代",
		"title": "渡浙江问舟中人",
		"article": [
			"潮落江平未有风，扁舟共济与君同。",
			"时时引领望天末，何处青山是越中。"
		]
	},
	{
		"pageid": "shiwenv_e9e6957d031c",
		"author": "苏轼",
		"id": "49673",
		"age": "宋代",
		"title": "蝶恋花·蝶懒莺慵春过半",
		"article": [
			"蝶懒莺慵春过半。花落狂风，小院残红满。午醉未醒红日晚，黄昏帘幕无人卷。",
			"云鬓鬅松眉黛浅。总是愁媒，欲诉谁消遣。未信此情难系绊，杨花犹有东风管。"
		]
	},
	{
		"pageid": "shiwenv_a892cc9b9272",
		"author": "曹操",
		"id": "72434",
		"age": "魏晋",
		"title": "薤露",
		"article": [
			"惟汉廿二世，所任诚不良。",
			"沐猴而冠带，知小而谋强。",
			"犹豫不敢断，因狩执君王。",
			"白虹为贯日，己亦先受殃。",
			"贼臣持国柄，杀主灭宇京。",
			"荡覆帝基业，宗庙以燔丧。",
			"播越西迁移，号泣而且行。",
			"瞻彼洛城郭，微子为哀伤。"
		]
	}
,
	{
		"pageid": "shiwenv_409f78731350",
		"author": "苏轼",
		"id": "49517",
		"age": "宋代",
		"title": "菩萨蛮·回文冬闺怨",
		"article": [
			"雪花飞暖融香颊。颊香融暖飞花雪。欺雪任单衣。衣单任雪欺。",
			"别时梅子结。结子梅时别。归不恨开迟。迟开恨不归。"
		]
	},
	{
		"pageid": "shiwenv_86cb31e983bb",
		"author": "李清照",
		"id": "52796",
		"age": "宋代",
		"title": "菩萨蛮·风柔日薄春犹早",
		"article": [
			"风柔日薄春犹早，夹衫乍著心情好。睡起觉微寒，梅花鬓上残。",
			"故乡何处是，忘了除非醉。沉水卧时烧，香消酒未消。"
		]
	},
	{
		"pageid": "shiwenv_6e9058e6d7c1",
		"author": "李商隐",
		"id": "29320",
		"age": "唐代",
		"title": "回中牡丹为雨所败二首",
		"article": [
			"下苑他年未可追，西州今日忽相期。",
			"水亭暮雨寒犹在，罗荐春香暖不知。",
			"舞蝶殷勤收落蕊，有人惆怅卧遥帷。",
			"章台街里芳菲伴，且问宫腰损几枝？",
			"浪笑榴花不及春，先期零落更愁人。",
			"玉盘迸泪伤心数，锦瑟惊弦破梦频。",
			"万里重阴非旧圃，一年生意属流尘。",
			"前溪舞罢君回顾，并觉今朝粉态新。"
		]
	},
	{
		"pageid": "shiwenv_b6e845516937",
		"author": "李商隐",
		"id": "28778",
		"age": "唐代",
		"title": "代赠二首",
		"article": [
			"楼上黄昏欲望休，玉梯横绝月中钩。",
			"芭蕉不展丁香结，同向春风各自愁。",
			"东南日出照高楼，楼上离人唱石州。",
			"总把春山扫眉黛，不知供得几多愁？"
		]
	},
	{
		"pageid": "shiwenv_4e0262b6ae67",
		"author": "纳兰性德",
		"id": "73299",
		"age": "清代",
		"title": "点绛唇·一种蛾眉",
		"article": [
			"一种蛾眉，下弦不似初弦好。庾郎未老，何事伤心早？",
			"素壁斜辉，竹影横窗扫。空房悄，乌啼欲晓，又下西楼了。"
		]
	},
	{
		"pageid": "shiwenv_2ae0021a2446",
		"author": "贺铸",
		"id": "50447",
		"age": "宋代",
		"title": "杵声齐·砧面莹",
		"article": [
			"砧面莹，杵声齐。捣就征衣泪墨题。寄到玉关应万里，戍人犹在玉关西。"
		]
	},
	{
		"pageid": "shiwenv_2dbe8edd41dd",
		"author": "汪遵",
		"id": "32995",
		"age": "唐代",
		"title": "咏长城",
		"article": [
			"秦筑长城比铁牢，蕃戎不敢过临洮。 ",
			"虽然万里连云际，争及尧阶三尺高。 "
		]
	},
	{
		"pageid": "shiwenv_e32fd3afb0da",
		"author": "屈大均",
		"id": "72685",
		"age": "清代",
		"title": "壬戌清明作",
		"article": [
			"朝作轻寒暮作阴，愁中不觉已春深。",
			"落花有泪因风雨，啼鸟无情自古今。",
			"故国江山徒梦寐，中华人物又销沉。",
			"龙蛇四海归无所，寒食年年怆客心。"
		]
	},
	{
		"pageid": "shiwenv_3f7af7953d79",
		"author": "岑参",
		"id": "9314",
		"age": "唐代",
		"title": "客舍悲秋有怀两省旧游呈幕中诸公",
		"article": [
			"三度为郎便白头，一从出守五经秋。",
			"莫言圣主长不用，其那苍生应未休。",
			"人间岁月如流水，客舍秋风今又起。",
			"不知心事向谁论，江上蝉鸣空满耳。"
		]
	},
	{
		"pageid": "shiwenv_40954072f541",
		"author": "贾岛",
		"id": "31653",
		"age": "唐代",
		"title": "寻隐者不遇 / 孙革访羊尊师诗",
		"article": [
			"松下问童子，言师采药去。",
			"只在此山中，云深不知处。"
		]
	}
,
	{
		"pageid": "shiwenv_4a272f472fee",
		"author": "王安石",
		"id": "69088",
		"age": "宋代",
		"title": "登飞来峰",
		"article": [
			"飞来山上千寻塔，闻说鸡鸣见日升。(飞来山 一作：飞来峰)",
			"不畏浮云遮望眼，只缘身在最高层。(只缘 一作：自缘)"
		]
	},
	{
		"pageid": "shiwenv_ef05149c3d9f",
		"author": "吕岩",
		"id": "47441",
		"age": "唐代",
		"title": "梧桐影·落日斜",
		"article": [
			"落日斜，秋风冷。今夜故人来不来，教人立尽梧桐影。"
		]
	},
	{
		"pageid": "shiwenv_6f0532a0f8af",
		"author": "姜夔",
		"id": "59373",
		"age": "宋代",
		"title": "凄凉犯·绿杨巷陌秋风起",
		"article": [
			"绿杨巷陌秋风起，边城一片离索。马嘶渐远，人归甚处，戍楼吹角。情怀正恶，更衰草寒烟淡薄。似当时、将军部曲，迤逦度沙漠。",
			"追念西湖上，小舫携歌，晚花行乐。旧游在否？想如今、翠凋红落。漫写羊裙，等新雁来时系著。怕匆匆、不肯寄与误后约。"
		]
	},
	{
		"pageid": "shiwenv_ead07bd8962b",
		"author": "李白",
		"id": "8285",
		"age": "唐代",
		"title": "九日登巴陵置酒望洞庭水军",
		"article": [
			"九日天气清，登高无秋云。",
			"造化辟川岳，了然楚汉分。",
			"长风鼓横波，合沓蹙龙文。",
			"忆昔传游豫，楼船壮横汾。",
			"今兹讨鲸鲵，旌旆何缤纷。",
			"白羽落酒樽，洞庭罗三军。",
			"黄花不掇手，战鼓遥相闻。",
			"剑舞转颓阳，当时日停曛。",
			"酣歌激壮士，可以摧妖氛。",
			"握齱东篱下，渊明不足群。 "
		]
	},
	{
		"pageid": "shiwenv_f81f9954f550",
		"author": "纳兰性德",
		"id": "72906",
		"age": "清代",
		"title": "菩萨蛮·飘蓬只逐惊飙转",
		"article": [
			"飘蓬只逐惊飙转，行人过尽烟光远。立马认河流，茂陵风雨秋。",
			"寂寥行殿索，梵呗琉璃火。塞雁与宫鸦，山深日易斜。"
		]
	},
	{
		"pageid": "shiwenv_29dbc3624809",
		"author": "李益",
		"id": "14935",
		"age": "唐代",
		"title": "同崔邠登鹳雀楼",
		"article": [
			"鹳雀楼西百尺樯，汀洲云树共茫茫，",
			"汉家箫鼓空流水，魏国山河半夕阳。",
			"事去千年犹恨速，愁来一日即为长。",
			"风烟并起思归望，远目非春亦自伤。"
		]
	},
	{
		"pageid": "shiwenv_62fd0b036b9a",
		"author": "秦湛",
		"id": "64575",
		"age": "宋代",
		"title": "卜算子·春情",
		"article": [
			"春透水波明，寒峭花枝瘦。极目烟中百尺楼，人在楼中否。 ",
			"四和袅金凫，双陆思纤手。拟倩东风浣此情，情更浓于酒。"
		]
	},
	{
		"pageid": "shiwenv_b9e48088bcf6",
		"author": "李白",
		"id": "7763",
		"age": "唐代",
		"title": "结袜子",
		"article": [
			"燕南壮士吴门豪，筑中置铅鱼隐刀。",
			"感君恩重许君命，太山一掷轻鸿毛。"
		]
	},
	{
		"pageid": "shiwenv_a1482ccb71be",
		"author": "李煜",
		"id": "73261",
		"age": "五代",
		"title": "望江南·闲梦远",
		"article": [
			"闲梦远，南国正芳春。船上管弦江面渌，满城飞絮辊轻尘。忙杀看花人！",
			"闲梦远，南国正清秋。千里江山寒色远，芦花深处泊孤舟，笛在月明楼。"
		]
	},
	{
		"pageid": "shiwenv_69a0d16854fc",
		"author": "辛弃疾",
		"id": "57618",
		"age": "宋代",
		"title": "声声慢·滁州旅次登楼作和李清宇韵",
		"article": [
			"征埃成阵，行客相逢，都道幻出层楼。指点檐牙高处，浪拥云浮。今年太平万里，罢长淮、千骑临秋。凭栏望，有东南佳气，西北神州。",
			"千古怀嵩人去，还笑我、身在楚尾吴头。看取弓刀，陌上车马如流。从今赏心乐事，剩安排、酒令诗筹。华胥梦，愿年年、人似旧游。"
		]
	}
,
	{
		"pageid": "shiwenv_5b3ea1512f82",
		"author": "佚名",
		"id": "71078",
		"age": "五代",
		"title": "菩萨蛮·枕前发尽千般愿",
		"article": [
			"枕前发尽千般愿，要休且待青山烂。水面上秤锤浮，直待黄河彻底枯。",
			"白日参辰现，北斗回南面。休即未能休，且待三更见日头。"
		]
	},
	{
		"pageid": "shiwenv_fbea759caff6",
		"author": "李白",
		"id": "7753",
		"age": "唐代",
		"title": "荆州歌",
		"article": [
			"白帝城边足风波，瞿塘五月谁敢过。",
			"荆州麦熟茧成蛾，缲丝忆君头绪多。",
			"拨谷飞鸣奈妾何。"
		]
	},
	{
		"pageid": "shiwenv_b4c24c491151",
		"author": "辛弃疾",
		"id": "58076",
		"age": "宋代",
		"title": "丑奴儿·近来愁似天来大",
		"article": [
			"近来愁似天来大，谁解相怜。谁解相怜。又把愁来做个天。",
			"都将今古无穷事，放在愁边。放在愁边。却自移家向酒泉。"
		]
	},
	{
		"pageid": "shiwenv_0047c9bd4b22",
		"author": "韩驹",
		"id": "72768",
		"age": "宋代",
		"title": "和李上舍冬日书事",
		"article": [
			"北风吹日昼多阴，日暮拥阶黄叶深。",
			"倦鹊绕枝翻冻影，飞鸿摩月堕孤音。",
			"推愁不去如相觅，与老无期稍见侵。",
			"顾藉微官少年事，病来那复一分心？"
		]
	},
	{
		"pageid": "shiwenv_da5e01d7bf0e",
		"author": "张先",
		"id": "48439",
		"age": "宋代",
		"title": "江南柳·隋堤远",
		"article": [
			"隋堤远，波急路尘轻。今古柳桥多送别，见人分袂亦愁生。何况自关情。 ",
			"斜照后，新月上西城。城上楼高重倚望，愿身能似月亭亭，千里伴君行。"
		]
	},
	{
		"pageid": "shiwenv_834de7d3b102",
		"author": "李白",
		"id": "7760",
		"age": "唐代",
		"title": "临江王节士歌",
		"article": [
			"洞庭白波木叶稀，燕鸿始入吴云飞。",
			"吴云寒，燕鸿苦。",
			"风号沙宿潇湘浦，节士悲秋泪如雨。",
			"白日当天心，照之可以事明主。",
			"壮士愤，雄风生。",
			"安得倚天剑，跨海斩长鲸。"
		]
	},
	{
		"pageid": "shiwenv_ffd767c3052e",
		"author": "孟浩然",
		"id": "7300",
		"age": "唐代",
		"title": "清明即事",
		"article": [
			"帝里重清明，人心自愁思。",
			"车声上路合，柳色东城翠。",
			"花落草齐生，莺飞蝶双戏。",
			"空堂坐相忆，酌茗聊代醉。"
		]
	},
	{
		"pageid": "shiwenv_955a8f17b025",
		"author": "苏轼",
		"id": "49657",
		"age": "宋代",
		"title": "画堂春·寄子由",
		"article": [
			"柳花飞处麦摇波，晚湖净鉴新磨。小舟飞棹去如梭，齐唱采菱歌。",
			"平野水云溶漾，小楼风日晴和。济南何在暮云多，归去奈愁何。"
		]
	},
	{
		"pageid": "shiwenv_440ed62804b1",
		"author": "辛弃疾",
		"id": "57970",
		"age": "宋代",
		"title": "水调歌头·落日古城角",
		"article": [
			"落日古城角，把酒劝君留。长安路远，何事风雪敝貂裘。散尽黄金身世，不管秦楼人怨，归计狎沙鸥。明夜扁舟去，和月载离愁。",
			"功名事，身未老，几时休。诗书万卷，致身须到古伊周。莫学班超投笔，纵得封侯万里，憔悴老边州。何处依刘客，寂寞赋登楼。"
		]
	},
	{
		"pageid": "shiwenv_9936770100ef",
		"author": "贺知章",
		"id": "5122",
		"age": "唐代",
		"title": "咏柳 / 柳枝词",
		"article": [
			"碧玉妆成一树高，万条垂下绿丝绦。",
			"不知细叶谁裁出，二月春风似剪刀。"
		]
	}
,
	{
		"pageid": "shiwenv_8820c89ca4e5",
		"author": "李白",
		"id": "8279",
		"age": "唐代",
		"title": "登金陵凤凰台",
		"article": [
			"凤凰台上凤凰游，凤去台空江自流。",
			"吴宫花草埋幽径，晋代衣冠成古丘。",
			"三山半落青天外，二水中分白鹭洲。(二水 一作：一水)",
			"总为浮云能蔽日，长安不见使人愁。"
		]
	},
	{
		"pageid": "shiwenv_54aa890f495c",
		"author": "奥敦周卿",
		"id": "71616",
		"age": "元代",
		"title": "蟾宫曲·咏西湖",
		"article": [
			"西湖烟水茫茫，百顷风潭，十里荷香。",
			"宜雨宜晴，宜西施淡抹浓妆。",
			"尾尾相衔画舫，尽欢声无日不笙簧。",
			"春暖花香，岁稔时康。",
			"真乃“上有天堂，下有苏杭。”"
		]
	},
	{
		"pageid": "shiwenv_3e77840f88f6",
		"author": "司空曙",
		"id": "15523",
		"age": "唐代",
		"title": "江村即事",
		"article": [
			"钓罢归来不系船，江村月落正堪眠。 ",
			"纵然一夜风吹去，只在芦花浅水边。 "
		]
	},
	{
		"pageid": "shiwenv_b0d39a0eeaa0",
		"author": "刘过",
		"id": "59145",
		"age": "宋代",
		"title": "四字令·情深意真",
		"article": [
			"情深意真。眉长鬓青。小楼明月调筝。写春风数声。",
			"思君忆君。魂牵梦萦。翠销香暖云屏。更那堪酒醒。"
		]
	},
	{
		"pageid": "shiwenv_ad1c3466c6de",
		"author": "李贺",
		"id": "20375",
		"age": "唐代",
		"title": "宫娃歌",
		"article": [
			"蜡光高悬照纱空，花房夜捣红守宫。",
			"象口吹香毾覴暖，七星挂城闻漏板。",
			"寒入罘罳殿影昏，彩鸾帘额著霜痕。",
			"啼蛄吊月钩阑下，屈膝铜铺锁阿甄。",
			"梦入家门上沙渚，天河落处长洲路。",
			"愿君光明如太阳，放妾骑鱼撇波去。"
		]
	},
	{
		"pageid": "shiwenv_f3dfd88ea154",
		"author": "张谓",
		"id": "9207",
		"age": "唐代",
		"title": "题长安壁主人",
		"article": [
			"世人结交须黄金，黄金不多交不深。 ",
			"纵令然诺暂相许，终是悠悠行路心。"
		]
	},
	{
		"pageid": "shiwenv_7e1427e93397",
		"author": "秦观",
		"id": "50258",
		"age": "宋代",
		"title": "浣溪沙·香靥凝羞一笑开",
		"article": [
			"香靥凝羞一笑开，柳腰如醉暖相挨，日长春困下楼台。",
			"照水有情聊整鬓，倚栏无绪更兜鞋，眼边牵系懒归来。"
		]
	},
	{
		"pageid": "shiwenv_453da2421b09",
		"author": "柳永",
		"id": "48383",
		"age": "宋代",
		"title": "木兰花慢·拆桐花烂漫",
		"article": [
			"拆桐花烂漫，乍疏雨、洗清明。正艳杏浇林，缃桃绣野，芳景如屏。倾城。尽寻胜去，骤雕鞍紺幰出郊坰。风暖繁弦脆管，万家竞奏新声。 ",
			"盈盈。斗草踏青。人艳冶、递逢迎。向路傍往往，遗簪堕珥，珠翠纵横。欢情。对佳丽地，信金罍罄竭玉山倾。拚却明朝永日，画堂一枕春酲。"
		]
	},
	{
		"pageid": "shiwenv_998971b2787c",
		"author": "张惠言",
		"id": "70786",
		"age": "清代",
		"title": "风流子·出关见桃花",
		"article": [
			"海风吹瘦骨，单衣冷、四月出榆关。看地尽塞垣，惊沙北走；山侵溟渤，叠障东还。人何在？柳柔摇不定，草短绿应难。一树桃花，向人独笑；颓垣短短，曲水湾湾。",
			"东风知多少？帝城三月暮，芳思都删。不为寻春较远，辜负春阑。念玉容寂寞，更无人处，经他风雨，能几多番？欲附西来驿使，寄与春看。"
		]
	},
	{
		"pageid": "shiwenv_5b5e301c1b9b",
		"author": "贺铸",
		"id": "50438",
		"age": "宋代",
		"title": "半死桐·重过阊门万事非",
		"article": [
			"重过阊门万事非。同来何事不同归。梧桐半死清霜后，头白鸳鸯失伴飞。 ",
			"原上草，露初晞。旧栖新垅两依依。空床卧听南窗雨，谁复挑灯夜补衣。"
		]
	}
,
	{
		"pageid": "shiwenv_eb7c3ca9131a",
		"author": "王勃",
		"id": "3156",
		"age": "唐代",
		"title": "咏风",
		"article": [
			"肃肃凉风生，加我林壑清。",
			"驱烟寻涧户，卷雾出山楹。",
			"去来固无迹，动息如有情。",
			"日落山水静，为君起松声。(版本一)",
			"肃肃凉景生，加我林壑清。",
			"驱烟寻涧户，卷雾出山楹。",
			"去来固无迹，动息如有情。",
			"日落山水静，为君起松声。(版本二)"
		]
	},
	{
		"pageid": "shiwenv_1af881281b3a",
		"author": "石孝友",
		"id": "58594",
		"age": "宋代",
		"title": "卜算子·见也如何暮",
		"article": [
			"见也如何暮。别也如何遽。别也应难见也难，后会难凭据。 ",
			"去也如何去。住也如何住。住也应难去也难，此际难分付。"
		]
	},
	{
		"pageid": "shiwenv_ca22cffec730",
		"author": "陶渊明",
		"id": "71236",
		"age": "魏晋",
		"title": "酬刘柴桑",
		"article": [
			"穷居寡人用，时忘四运周。",
			"门庭多落叶，慨然知已秋。",
			"新葵郁北牖，嘉穟养南畴。",
			"今我不为乐，知有来岁不？",
			"命室携童弱，良日登远游。"
		]
	},
	{
		"pageid": "shiwenv_1a06cb5331c9",
		"author": "纳兰性德",
		"id": "71832",
		"age": "清代",
		"title": "琵琶仙·中秋",
		"article": [
			"碧海年年，试问取、冰轮为谁圆缺？吹到一片秋香，清辉了如雪。愁中看、好天良夜，知道尽成悲咽。只影而今，那堪重对，旧时明月。",
			"花径里、戏捉迷藏，曾惹下萧萧井梧叶。记否轻纨小扇，又几番凉热.。只落得，填膺百感，总茫茫、不关离别。一任紫玉无情，夜寒吹裂。"
		]
	},
	{
		"pageid": "shiwenv_484edefc516c",
		"author": "王恽",
		"id": "71404",
		"age": "元代",
		"title": "平湖乐·采菱人语隔秋烟",
		"article": [
			"采菱人语隔秋烟，波静如横练。",
			"入手风光莫流转，共留连，画船一笑春风面。",
			"江山信美，终非吾土，问何日是归年？"
		]
	},
	{
		"pageid": "shiwenv_25eb0107d3b7",
		"author": "李珣",
		"id": "71065",
		"age": "唐代",
		"title": "巫山一段云·古庙依青嶂",
		"article": [
			"古庙依青嶂，行宫枕碧流。水声山色锁妆楼。往事思悠悠。",
			"云雨朝还暮，烟花春复秋。啼猿何必近孤舟。行客自多愁。"
		]
	},
	{
		"pageid": "shiwenv_e8b1dc02ed3b",
		"author": "纳兰性德",
		"id": "73336",
		"age": "清代",
		"title": "天仙子·渌水亭秋夜",
		"article": [
			"水浴凉蟾风入袂，鱼鳞蹙损金波碎。好天良夜酒盈尊，心自醉，愁难睡。西风月落城乌起。"
		]
	},
	{
		"pageid": "shiwenv_d6fa6d8fa21e",
		"author": "佚名",
		"id": "172",
		"age": "先秦",
		"title": "湛露",
		"article": [
			"湛湛露斯，匪阳不晞。厌厌夜饮，不醉无归。",
			"湛湛露斯，在彼丰草。厌厌夜饮，在宗载考。",
			"湛湛露斯，在彼杞棘。显允君子，莫不令德。",
			"其桐其椅，其实离离。岂弟君子，莫不令仪。"
		]
	},
	{
		"pageid": "shiwenv_953644c85910",
		"author": "李贺",
		"id": "20333",
		"age": "唐代",
		"title": "苏小小墓",
		"article": [
			"幽兰露，如啼眼。",
			"无物结同心，烟花不堪剪。",
			"草如茵，松如盖。",
			"风为裳，水为佩。",
			"油壁车，夕相待。",
			"冷翠烛，劳光彩。",
			"西陵下，风吹雨。"
		]
	},
	{
		"pageid": "shiwenv_3bac30feb77d",
		"author": "晏殊",
		"id": "48662",
		"age": "宋代",
		"title": "踏莎行·祖席离歌",
		"article": [
			"祖席离歌，长亭别宴。香尘已隔犹回面。居人匹马映林嘶，行人去棹依波转。",
			"画阁魂消，高楼目断。斜阳只送平波远。无穷无尽是离愁，天涯地角寻思遍。"
		]
	}
]